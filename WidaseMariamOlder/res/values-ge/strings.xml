<?xml version="1.0" encoding="utf-8"?>
<resources>

    <string name="intro_song">መግቢያ መዝሙር</string>
    
    <string name="intro_song_summary">ሶፍትዌሩ ሲጀምር መዝሙሩን ለማጫወት ይህንን ይጫኑ</string>
    
    <string name="help_menu_label">ረዳኢሁ | Help</string>
    
    <string name="help_user_manual_title">የተጠቃሚ መመሪያ</string>
   
    <string name="about_menu_label">ሀበ ሶፍትዌሩ | About</string>
    
    <string name="prefs_menu_label">አማራጮች | Preferences</string>

    <string name="exit_menu_label">መውጫ</string>
   
    <string name="general_loading_msg">እባክዎ ትንሽ ይጠብቁ | Loading, please wait #8230</string>
    
    <string name="general_error_alert_title">ስህተት</string>
    
    <string name="general_alert_title">ማሳሰቢያ</string>

    <string name="about_the_app_label">
        \t  ውዳሴሃ ለእግዝትነ ማርያም ወላዲተ አምላክ \t (እትም 1.0) \n
            ፕሮግራመር ብንያም አስናቀ \n
            \"ሁል ጊዜ በጌታ ደስ ይበላችሁ፡፡.\"
    </string>
    
    <string name="home_part_of_book_list_label">ማንበብ የሚፈልጉትን ክፍል ይምረጡ</string>
    
    <string name="home_day_zeweter_button">ጸሎት ዘዘወትር</string>
    <string name="home_day_monday_button">ዘሠኑይ</string>
    <string name="home_day_tuesday_button">ዘሰሉስ</string>
    <string name="home_day_wednesday_button">ዘረቡዕ</string>
    <string name="home_day_thursday_button">ዘሐሙስ</string>
    <string name="home_day_friday_button">ዘአርብ</string>
    <string name="home_day_saturday_button">ዘቀዳሚት ሰንበት</string>
    <string name="home_day_sunday_button">ዘሰንበተ ክርስቲያን ቅድስት</string>
    <string name="home_day_anqetse_birhan_button">አንቀጸ ብርሃን</string>
    <string name="home_day_yiwedsewa_melaekt_button">ይዌድስዋ መላእክት</string>
    <string name="home_day_melka_mariam_button">መልክአ ማርያም</string>
    <string name="home_day_melka_eyesus_button">መልክአ ኢየሱስ</string>
    <string name="home_day_melka_edom_button">መልክአ ኤዶም</string>
   
   	<string name="home_go_to_choose_language_button">ወደ ልሳን መምረጫ ገጽ ይመለሱ</string>


    <string name="reader_prayer_daily_header_label">
        ጸሎት ዘዘወትር
    </string>

    <string name="reader_prayer_daily_label">

        \t1.    አዐትብ ገጽየ ወኩለንታየ በትእምርተ መስቀል።
        \t2.    በስመ አብ ወወልድ ወመንፈስ ቅዱስ አሓዱ አምላክ በቅድስት ሥላሴ እንዘ አአምን ወእትመኅፀን እክሕደከ ሰይጣን በቅድመ ዛቲ እምየ ቅድስት ቤተ ክርስትያን እንተ ይእቲ ስምዕየ ማርያም ጽዮን ለዓለም ዓለም።
        \t3.    ነኣኩተከ እግዚኦ ወንሴብሐከ።
        \t      ንባርከከ እግዚኦ ወንትኣመነከ ንስእለከ እግዚኦ ወናስተበቍዓከ።
        \t      ንገኒ ለከ እግዚኦ ወንትቀነይ ለስምከ ቅዱስ።
        \t      ንሰግድ ለከ ኦዘለከ ይሰግድ ኩሉ ብርክ ወለከ ይትቀነይ ኩሉ ልሳን።
        \t      ኣንተ ዉእቱ ኣምላከ ኣማልክት፡ ወእግዚኣ ኣጋእዝት፡
        \t      ወንጉሠ ነገሥት፡ ኣምላክ ኣንተ ለኩሉ ዘሥጋ ወለኩሉ ዘነፍስ፡
        \t      ወንጼዉዓከ ንሕነ በከመ መሃረነ ቅድስ ወልድከ እንዘ ይብል
        \t      ኣንትሙሰ ሶበ ትጼልዩ ከመዝ በሉ።

        \t4.      ኣቡነ ዘበሰማያት ይትቀደስ ስምከ፤ትምጻእ መንግሥትከ ወይኩን ፈቃድከ በከመ በሰማይ ከማሁ በምድር ፡
        \t      ሲሳየነ ዘለለ ዕለተነ ሀበነ ዩም።
        \t      ኅድግ ለነ ኣበሳነ ወጌጋየነ ከመ ንሕነኒ ንኅድግ ለዘኣበሰለነ።
        \t      ኢታብኣነ እግዚኦ ውስተ መንሱት።
        \t      ኣላ ኣድኅነነ ወባልሐነ እምኩሉ እኩይ፡
        \t      እስመ ዚአከ ይእቲ መንግሥተ ኃይል ወስብሐት ለዓለም ዓለም። ኣሜን

        \t      በሰላም ቅዱስ ገብርኤል መልአክ
        \t      ኦ እግዝእትየ ማርያም ሰላም ለኪ።
        \t      ድንግል በሕሊናኪ ወድንግል በሥጋኪ
        \t      እመ እግዚአብሔር ጸባዖት ሰላም ለኪ፡
        \t      ቡርክት አንቲ እምአንስት ወቡሩክ ፍሬ ከርሥኪ።
        \t      ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ፡
        \t      ሰአሊ ወጸልዩ በእንቲአነ ኅበ
        \t      ፍቁር ወልድኪ ኢየሱስ ክርስቶስ ከመ ይሥረይ ለነ ኃጣዉኢነ። ኣሜን

        \t5.      ጸሎት ሃይማኖት፡
        \t      ጸሎት ሃይማኖት ነኣምን በኣሐዱ ኣምላክ እግዚኣብሔር ኣብ ኣኃዜ ኩሉ ሰማያት ወምድር ዘያስተርኢ ወዘኢያስተኢ።
        \t      ወነኣምን በኣሐዱ እግዚእ ኢየሱስ ክርስቶስ ወልደ ኣብ ዋሕድ ዘህልው ምስሌሁ እምቅድመ ይፈጠር ዓለም።
        \t      ብርሃን ዘእምብርሃን ኣምላክ ዘእምኣምላክ ዘበኣማን።
        \t      ዘተወልደ ወኣኮ ዘተገብረ ዘዑሩይ ምስለ ኣብ በመለኮቱ።
        \t      ዘቦቱ ኩሉ ኮነ ወዘእንበሌሁሰ ኣልቦ ዘኮነ ወኢምንትኒ ዘበሰማይኒ ወዘበምድርኒ።
        \t      ዘበእንቲኣነ ለሰብእ ወበእንተ መድኃኒትነ ወረደ እምሰማያት።
        \t      ተስብኣ ወተሠገወ ወእመንፈስ ቁዱስ ወእማርያም እምቅድስት ድንግል።
        \t      ኮነ ብእሱ ወተሰቅለ በእንቲኣነ በመዋዕለ ጵላጦስ ጴንጤናዊ ሓመመ ወሞተ ወተቀብረ ወተንሥ እሙታን ኣመ ሣልስት ዕለት በከመ ጽሑፍ ዉስተ ቅዱሳት መጻሕፍት።
        \t      ዐርገ በስብሓት ዉስተ ሰማያት ወነበረ በየማነ ኣቡሁ፡ ዳግመ ይመጽእ በስብሓት ይኮንን ሕያዋነ ወሙታነ ወኣልቦ ማኅለቅት ለመንጉሥቱ።
        \t      ወነኣምን በመንፈስ ቅዱስ እግዚእ ማሕየዊ ዘሰረፀ እም ንሰግድ ሎቱ ወንሰብሖ ምስለ ኣብ ወወልድ ዘነበበ በነቢያት።
        \t      ወነኣምን በኣሐቲ ቅድስት ቤተ ክርስቲያን እንተ ላዕለ ኩሉ ጉባኤ ዘሓዋሪያይ፡ ወነኣምን በኣሓቲ ጥምቀት ለሥርየተ ኃጢኣት።
        \t      ወንሴፎ ትንሣኤ ሙታን ወሕይወት ዘይመጽእ ለዓለመ ዓለም።

        \t6.      ቅዱስ ቅዱስ ቅዱስ እግዚኣብሔር ጸባዖት ፍጹም ምሉእ ሰማያት ወምድር ቅድሳተ ስብሓቲከ።
        \t      ንሰግስ ለከ ክርስቶስ ምስለ ኣቡከ ኄር ሰማያዊ ወመንፈስከ ቅዱስ ማሕየዊ እስመ መጻእከ ወኣኃንከነ።
        \t      እሰግድ ለኣብ ወወልድ ወመንፈስ ቅዱስ ኣሓተ ስግደተ
        \t      እሰግድ ለኣብ ወወልድ ወመንፈስ ቅዱስ ኣሓተ ስግደተ
        \t      እሰግድ ለኣብ ወወልድ ወመንፈስ ቅዱስ ኣሓተ ስግደተ
        \t      እንዘ ኣሓዱ ሠለስቱ ወእንዘ ሠለስቱ ኣሓዱ ይሤለሱ በኣካላት ወይትወሓዱ በመለኮት
        \t      እሰግድ ለእግዝእትነ ማርያም ድንግል ወላዲተ ኣምላክ
        \t      እሰግድ ለመስቀለ እግዚእነ ኢየሱስ ክርስቶስ ዘተከደሰ በደሙ ክቡር
        \t      መስቀል ኃይልነ
        \t      መስቀል ጽንዕነ
        \t      መስቀል ቤዛነ
        \t      መስቀል መድሃኒተ ነፍስነ። ኣይሁድ ክሕዱ።
        \t      ንሕነሰ ኣመነ ወእለ ኣመነ ብኃይለ መስቀሉ ድኅነ።


        \t7.      ስብሓት ለኣብ ስብሓት ለወልድ ስብሓት ለመንፈስ ቅዱስ ፡
        \t      ይደልዎም ለኣብ ወወልድ ወመንፈስ ቅዱስ ፡
        \t      ስብሓት ለኣብ ስብሓት ለወልድ ስብሓት ለመንፈስ ቅዱስ ፡
        \t      ይደልዎም ለኣብ ወወልድ ወመንፈስ ቅዱስ ፡
        \t      ስብሓት ለኣብ ስብሓት ለወልድ ስብሓት ለመንፈስ ቅዱስ ፡
        \t      ይደልዎም ለኣብ ወወልድ ወመንፈስ ቅዱስ ፡
        \t      ስብሓት ለእግዝእትነ ማርያም ድንግል ወላዲተ ኣምላኽ
        \t      ይደልዋ ለእግዝትነ ማርያም ወላዲተ ኣምላኽ
        \t      ስብሓት ለመስቀለ እግዚእነ ኢየሱስ ክርስቶስ
        \t      ይደልዎ ለመስቀለ ኢየሱስ ክርስቶስ
        \t      ክርስቶስ በምሕረቱ ይዘክረነ
        \t      ኣመ ዳግመ ምጽኣቱ ኢያስትኃፈረነ
        \t      ለሰብሖተ ስሙ ያንቅሓነ
        \t      ወበኣምልኮቱ ያጽነኣነ
        \t      እግዝእትነ ማርያም ድንግል ውላዲተ ኣምላኽ ኣእርጊ ጸሎትነ
        \t      ወኣስተስርዪ ኩሎ ኅጢኣተነ
        \t      ቅድመ መንበሩ ለእግዚእነ
        \t      ለዘኣብልኣነ ዘንተ ኅብስተ
        \t      ወለኣዝተየነ ዘንተ ጽዋዐ
        \t      ወለዘሠርዐ ለነ ሲሳየነ ወዐራዘነ
        \t      ወለዘተዓገሰ ለነ ኩሎ ኃጢኣተነ
        \t      ወለዘወሀበነ ሥጋሁ ቅዱሰ ወደሞ ክቡረ
        \t      ወለዘኣብጽሓነ እስከ ዛቲ ሰዓት
        \t      ነሀብ ሎቱ ስብሓተ ውኣኰቴተ ለእግዚኣብሔር ልኡል ወለወላዲቱ ድንግል ወለመስቀሉ ክቡር ይትኣኰት ወይሰባሕ ስሙ ለእዚኣብሔር ኣምላክነ ወትረ በክሉ ጊዜ ወበኩሉ ሰዓት።

        \t8.      ሰላም ለኪ እንዘ ንሰግድ ንብለኪ ማርያም እምነ ናስተበቁዐኪ። እምኣርዌ ንኣዊ ተማኅጸነ ብኪ። በእንተ ሓና ኢምኪ ወኢያቄም ኣቡኪ ማኅበረነ ዮም ድንግል ባርኪ።

        \t9.      ጸሎት እግዝእትነ ማርያም ድንግል ወላዲተ ኣምላክ።
        \t      ታዐብዮ ነብስየ ለእግዚኣብሔር።
        \t      ወትትኃሠይ መንፈስየ በኣምላኪየ ወመድኃንየ፤ እስመርእየ ሕማማ ለኣመቱ።
        \t      ናሁ እምይእዜሰ ያስተበፅዑኒ ኩሉ ትዉልድ።
        \t      እስመ ገብረ ሊተ ኃይለ ዐቢያተ ወቅዱስ ስሙ። ወሣህሉኒ ለትውልድ ትዉልድ ለእለ ይፈርህዎ።
        \t      ወገብረ ኃይለ በመዝራዕቱ፡ ወዘረዎሙ ለእለ ያዐብዩ ሕሊና ልቦም፡ ወነሠቶሙ ለኃያላን እመ ናብርቲሆሙ።
        \t      ኣዕበዩሙ ለትሑታን፡ ወኣጽገቦም እምበረከቱ ለርኁባን፡ ወፈነዎሙ ዕራቆሙ ለብዑላን ወተወክፎ ለእስራኤል ቍልዔሁ፡ ወተዘከረ ሣህሎ ዘይቤሎም ለኣበዊነ ለኣብርሃም ወለዘርኡ እስከ ለዓለም።ሉቃስ ፩፡፵፮-፶፭።
        \t      ስብሓት ለኣብ ወወልድ ወመንፈስ ቅዱስ፡ ለዓለም ወለ ዓለመ ዓለም ኣሜን።

    </string>

    <string name="reader_prayer_monday_header_label">
        ዉዳሴሃ ለእግዝእትነ ማርያም ድንግል ወላዲተ ኣምላክ ዘይትነበብ በዕለተ ሰኑይ።
    </string>

    <string name="reader_prayer_monday_label">

        \t1.    ፈቀደ እግዚእ ያግዕዞ ለኣዳም ኅዙነ ወትኩዘ ልብ ወያግብኦ ኅበ ዘትካት መንበሩ፡ ሰኣሊ ለነ ቅድስት።
        \t2.    ሠረቀ በሥጋ እምድንግል ዘእንበለ ዘርኣ ብእሲ ወኣድኃነነ። ለሔዋን እንተ ኣስሓተ ከይሲ ፈትሓ ላዕሌሃ እግዚኣብሔር እንዘ ይብል ብዙኃ ኣበዝኆ ለሕማምኪ ወለፃርኪ፡ ሠምረ ልቡ ኃበ ፍቅረ ሰብእ ወኣግዐዛ፡ ሰኣሊ ለነ ቅድስት።
        \t3.    ኢየሱስ ክርስቶስ ቃል ዘተሰብኣ ወኃደረ ላዕሌነ ወርኢነ ስብሓቱሁ ከመ ስብሕተ ኣሕዱ ዋሕድ ለኣቡሁ ሠምረ ይሣሃለነ፡ ሰኣሊ ለነ ቅድስት።
        \t4.    ርእየ ኢሳይያስ ነቢይ በመንፈስ ትንቢት ምሥጢሮ ለኣማኑኤል ወበእንተዝ ጸርሐ እንዘ ይብል ሕፃን ተወልደ ለነ፡ ወልድ ተዉህበ ለነ፡ ሰኣሊ ለን ቅድስት።
        \t5.    ተፈሥሕ ወተኃሠይ ኦ ዘመደ ዕጓለ እምሕያው እሰመ ኣፍቀሮ እግዚኣብሔር ልዓለም፡ ወመጠወ ወልድ ዋሕደ ከመ ይሕየዉ ኩሉ ዘየኣምን ቦቱ እሰከ ለዓለም፡ ፈነወ ለነ መዝራዕቶ ልዑል፡ ሰኣሊ ለነ ቅድስት።
        \t6.    ዘሀሎ ወይሄሉ ዘመጽኣ ወካዕበ ይምጽእ ኢየሱስ ክርስቶስ ቃል ዘተሰብኣ ዘእንበለ ዉላጤ፡ ኮነ ፍጹም ሰብኣ፡ ኢተወልደ ወኢተፈልጠ በኩሉ ግብሩ ወልድ ዋሕድ፡ኣላ ኣሓዱ ራእይ፡ ወኣሐዱ ህላዌ ወኣሐዱ መለኮት ዘእግዚኣብሔር ቃል፡ ሰኣሊ ለነ ቅድስት።
        \t7.    ተፈሥሒ ኦ ቤተ ልሔም ሀገሮሙ ለነብያት እስመ በኃቤኪ ተወልደ ክርስቶስ ዳግማይ ኣዳም ከመ ያግብኦ ለኣዳም ቀዳሚ ብእሲ እምድር ዉስተ ገነት ይሥዐር ፍትሐ ሞት፡ ኦ ኣዳም መሬት ኣንተ ወትገብእ ዉስተ መሬት፡ ኅበ ሀለወት ብዝኅት ኃጢኣት በህየ ትበዝኅ ጸጋ እግዚኣብሔር፡ ሰኣሊ ለነ ቅድስት።
        \t8.    ትትፌሣሕ ወትትሓሠይ ኩሉ ነፍስተ ሰብእ፡ ምስለ መላእክት ይሰብሕዎ ለክርስቶስ ንጉስ ይጸርሑ ወይበሉ ስብሓት ለእግዚኣብሔር በሰማያት፡ ወሰላም በምድር ሥምረቱ ለሰብእ፡ እሰመ ሠዐረ ዘትካት ወነሠተ ምክሮ ለጸላኢ፡ ወሠጠጠ መጽሐፈ ዕዳሆሙ ለኣዳም ወለሔዋን፡ ወሰዮሙ ኣግዐዝያነ ዘተወልደ ለነ በሀገረ ዳዊት መድኃኒነ ኢየሱስ ክርስቶስ፡ ሰኣሊ ለነ ቅድስት።
        \t9.    ብርሃን ዘበኣማን ዘያበርህ ለኩሉ ሰብእ ለእለ ይነብሩ ዉስተ ዓለም፡በእንተ ፍቅረ ሰብእ መጸእከ ዉስተ ዓለም ወኩሉ ፍጥረት ተፈሥሐ በምጽኣትከ፡ እስመ ኣድኃንኮ ለኣዳም እምስሕተት፡ ወረሰይካ ለሔዋን ኣግዓዚተ እምፃዕረ ሞት ወወሀብከነ መንፈስ ልደት፡ ባረክናከ ምስለ መላእቲከ፡ ሰኣሊ ለነ ቅድስት።

    </string>

    <string name="reader_prayer_tuesday_header_label">
        ዉዳሴሃ ለእግዝእትነ ማርያም ድንግል ወላዲተ ኣምላክ ዘይትነበብ በዕለተ ሠሉስ።
    </string>

    <string name="reader_prayer_tuesday_label">

        \t1.	እክሊለ ምክሕነ ወቀዳሚተ መድኃኒትነ ወመሰረተ ንዽሕነ ኮነ በማርያም ድንግል፡ እንተ ወለደት ለነ እግዚኣብሔር ቃለ፡ ዘኮነ ሰብኣ በእንተ መድኃኒትነ፡ እምድኃረ ኮነ ሰብአ ጥዩቀ ኣምላክ ፍጹም ዉእቱ፡ ወበእንተዘ ወለደቶ እንዘ ደንግል ይእቲ መንክር ኃይለ ወሊዶታ ዘኢይትነብር፡ሰአሊ ለነ ቅድስት።
        \t2.	እስመ በፈቃዱ ኣቡሁ፡ ወመንፈስ ቅዱስ መጽኣ ወአድኃነነ። ዐቢይ ዉእቱ ስብሓተ ድንግልናኪ ኦ ማርያም ድንግል ፍጽምት፡ ረከብኪ ሞገስ እግዚኣብሔር ምስለኪ፡ ኣንቲ ዉእቱ ስዋስዉ ዘርእያ ያዕቆብ እምድር ዘይበጽሕ እስከ ሰማይ፡ ውመላክተ እግዚኣብሔር የዐርጉ ወይወርዱ ዉስቴታ፡ ሰኣለ ለነ ቅድስት።
        \t3.	አንቲ ዉእቱ ገራህት ዘኢተዘርአ ዉስቴታ ዘርእ፡ ወዕአ እምኔኪ ፍሬ ሕይወት፡ አንቲ ዉእቲ መዝገብ ዘተሣየጠ ዮሴፍ፡ ወረከበ በዉስቴታ ባሕርየ ዕንቄ ክብረ፡ ዘዉእቱ መድኃኒነ ኢየሱስ ክርስቶስ ተዐዉረ በከርሥኪ ወወለድሊዮ ዉስተ ዓለም፡ ሰአሊ ለነ ቅድስት።
        \t4.	ተፈሥሒ ኦ ወላዲተ እግዚእ ኃሤቶም ለመላእክት፡ ተፈሥሒ ኦ ንጽሕት ዜናሆሙ ለነብያት፡ ተፈሥሒ እስመ ረከብኪ ሞገሰ እግዚአብሔር ምስለኪ፡ ተፈሥሒ እስመ ተወከፍኪ ቃሎ ለመልአኪ ፍስሐ ኩሉ ዓለም፡ ተፈሥሒ ኦ ወላዲተ ፈጣሬ ዓለም፡ ሰኣሊ ለነ ቅድስት።
        \t5.	ኦ ድንግል ኦ ቅድስት፡ ኦ ወላዲተ እግዚእ፡ እስመ ወለድኪ ለነ ንጉሥ፡ መንክር ምሥጥር ኃደረ ላዕሌኪ ለመድኃኒተ ዚአነ።ናርምም እስመ ኢንክል ፈስሞ ጥዓቁቀ ነኒረ፡ በእንተ ዕበዩ ለዉእቱ ገባሬ ሠናያት በብዙኃ መንከሩ ራእይ፡ ሰኣሊ ለነ ቅድስት።
        \t6.	ቃለ ኣብ ሕያዉ ዘወረደ ዉስተ ደብረ ሲና ወወሀበ ሕገ ለሙሴ፡ ወከደነ ርእሰ ደብር በጊሜ ዉጢስ ወጽልመት ወነፍስ፡ ወበድምፀ ቃለ ኣቅርንት ይጌሥፅ ለእለ ይቀዉሙ በፍርሃት፡ ሰኣሊ ለነ ቅድስት።
        \t7.	ዉእቱኬ ዘወረደ ኅቤኪ፡ ኦ ደብር ነባቢት በትሕትና መፍቀሬ ሰብእ፡ ተሰብኣ እምኔኪ ዘእንበለ ዉላጤ ፍጹመ ሥጋ ነባቢ ዘከማነ፡ በመንፈስ ጥበብ ኣምላክ ኃደረ ላዕሌሃ፡ ኮነ ፍጹም ስብአ ከመ ያድኅኖ ወይሥረይ ኃጢአቶ ለኣዳም፡ ወያንብሮ ዉስጠ ሰማያት ወያግብኦ ኅበ ዘትካት መንበሩ፡ በዕበይ ሣህሉ ወምሕረቱ። ሰኣሊ ለነ ቅድስት።
        \t8.	ዕበያ ለድንግል ኢይትከሃል ለተነግሮ እስመ እግዚእ ኃረያ፡ መጽአ ወኃደረ ላዕሌሃ ዘየኃድር ዉስተ ብርሃን ኅበ አልቦ ዘይቀርቦ ተዐዉረ በከርሣ ፱ ተ አዉራኃ ዘኢይትረአይ ወዘኢትዓወቅ ወለደቶ ማርያም እንዘ ድንግል ይእቲ፡ ሰአሊ ለነ ቅድስት።
        \t9.	ዘዉእቱ እብን ዘርእየ ዳኒኤል ነብይ፡ ዘተበትከ እምደብር ነዋኅ ዘእንበለ፡ እድ፡ ዘዉእቱ ቃል ዘወዐኣ እምኅበ ኣብ መጽእ ወተሰብኣ እምድንግል ዘእንበለ ዘርኣ ብእሲ ወኣድኃነነ፡ ሰኣሊ ለነ ቅድስት።
        \t10.	ኮንኪ ዓፅቀ ንጹሐ ወሙዳየ አሚን፡ ርትዕት ሃይማንኖቶሙ ለቅዱሳን ኣበዊነ፡ ኦ ንጽሕት ወላዲተ ኣምላክ ድንግል ኅትምት ወለድኪ ለነ ቃለአብ ኢየሱስ ክርስቶስ መጽአ ለመድኃኒትነ፡ሰአሊ ለነ ቅድስት።
        \t11.	አንቲ እሙ ለብርሃን ክብርት ወላዲት እግዚእ እንተ ፃርኪያ ለቃል ዘኢይትረአይ፡ እምድኅረ ወለድኪ ኪያሁ ነበርኪ በድንግልና፡ በስብሐት ወበባርኮት ያዐብዩኪ፡ ሰአሊ ለነ ቅድስት።
        \t12.	አይ ልሳን ዘይክል ነቢበ ዘይት ነገር በእንቲአኪ ኦ ድንግል ንጽሕት እሙ ለቃለ ኣብ ኮንኪ መንበሮ ለንጉሥ ለዘይፀዉርዋ ኪሩቤል፡ ናስተበፅዐኪ ኦ ቡርክት፡ወንዘክር ስምኪ በኩሉ ትዉልድ ትዉልድ ኦ ርግብ ሠናይት እሙ ለእግዚእነ ኢየሱስ ክርስቶስ፡ ሰአሊ ለነ ቅድስት።
        \t13.	ተፈሥሒ ኦ ማርያም እም ወአመት፡ እሰመ ለዘዉስተ ሕፅንኪ ይሰብሕዎ መላእክት ወኪሩቤል ይሰግዳ ሎቱ በፍርሃት፡ ወሱራፌል ዘእንበለ ጽርዓት ይሰፍሑ ክነፈሆሙ ወይበሉ፡ ዝንቱ ዉእቱ ንጉሠ ሰብሐት መጽእ ይሥረይ ኃጢአተ ዓለም በዕበየ ሣህሉ ፡ሰኣሊ ለነ ቅድስት

    </string>

    <string name="reader_prayer_wedensday_header_label">
        ዉዳሴሃ ለእግዝእትነ ማርያም ድንግል ወላዲተ ኣምላክ ዘይትነበብ በዕለተ ረቡዕ።
    </string>

    <string name="reader_prayer_wedensday_label">

        \t1.	ኩሉ ሠራዊተ ሰማያት ይብሉ ብፅዕት አንቲ ሰማይ ዳግሚት ዲበ ምድር ኆኅተ ምሥራቅ ማርያም ድንግል ከብካብ ንጹሕ ወመርዓ ቅዱስ፡ ነፀረ ኣብ እምሰማይ ወኢረከበ ዘከማኪ፡ ፈነወ ዋሕዶ ወተሰብአ እምኔኪ፡ ሰአሊ ለነ ቅድስት።
        \t2.	ኩሉ ትዉልድ ያስተበፅዑኪ ለኪ ለባሕትትኪ ኦ እግዝእትነ ወላዲተ ኣምላክ። ተነበዩ ላዕሌኪ ዐቢያተ ወመንክራተ፡ ኦ ሀገረ እግዚኣብሔር እስከ ኮንኪ አንቲ ማኅደረ ለፍሡሐን፡ ኩሎሙ ነገስተ ምድር የሐዉሩ በብርሃንኪ ወአሕዛብኒ በፀዳልኪ ኦ ማርያም ኩሉ ትዉልድ ያስተበፅዑኪ ወይሰግዱ ለዘተወልደ እምኔኪ ወያዐብዩዎ፡ ሰአሊ ለነ ቅድስት።
        \t3.	ኣንቲ ዘበአማን ደመና እንተ ኣስተርአይኪ ለነ ማየ ዝናም፡ ትእምርተ ዋሕዱ ረሰየኪ ኣብ መንፈስ ቅዱስ ኃደረ ላዕለኪ ወኃይለ ልዑል ስለለኪ፡ ኦ ማርያም ኣማን ወልድኪ ቃለ፡ ወልደ ኣብ ዘይነብር ለዓለም መጽአ ወአድኃነነ እምኃጢአት፡ ዓብይ ዉእቱ ክብር ዘተዉህበ ለከ ኦ ገብርኤል መልአክ፡ ዜናዊ ፍሡሐ ገጽ፡ ሰበከ ለነ ልደተ እግዚእ ዘመጽአ ኃቤነ፡ ወአብሠርካ ለማርያም ድንግል ዘእንበለ ርስሐት፡ ወትቤላ ተፈሥሒ ኦ ምልእተ ጸጋ እግዚኣብሔር ምስለኪ፡ ሰኣሊ ለነ ቅድስት።
        \t4.	ረከብኪ ጸጋ መንፈስ ቅዱስ ኃደረ ላዕሌኪ ወኃይለ ልዑል ጸለለኪ፡ ኦ ማርያም አማን ወለኪ ቅዱስ መድሓኑ ለኩሉ ዓለም፡ መጽአ ወአድኃነነ፡ ሰአሊ ለነ ቅድስት።
        \t5.	ግብረ ድንግል ይሴብሕ ልሳንነ፡ ዮም ንወድሳ ለማርያም ወላዲተ አምላክ፡ በእንተ ዘተወልደ እምኔሃ በሀገረ ዳዊት እግዚእነ ወመድኃኒነ ኢየሱስ ክርስቶስ ንዑ ኩልክሙ ኣሕዛብ ናስተብፅዓ ለማርያም እስመ ኮነት እመ ድንግል ወፅሙረ ተፈሥሒ ኦ ድንግል ንጽሕት እንተ አልባቲ ርኩስ፡ ዘመጸ ቃለ ኣብ ወተሰብአ እምኔሃ። ተፈሥሒ ኦ ሙዳይ እንተ አልቦቲ ነዉር ፍጽምት ዘአልባ ርስሐት፡ ተፈሥሒ ኦ ገነት ነባቢት ማኅደሩ ለክርስቶስ ዘኮነ ዳግማይ ኣዳም በእንተ ኣዳም ቅዳሚ ብእሲ፡ተፈሥሒ ኦ ፀዋሪቱ ለዋሕድ ለዘኢ ተፈልጠ እምኅፅነ አቡሁ፡ ተፈሥሒ ኦ ከብኮብ ንጹሕ ሥርግዉ በኩሉ ሥነ ስብሐት፡ መጽአ ወተሰብአ እምኔኪ፡ ተፈሥሒ ኦ ዕፀ ጰጦስ እንተ ኢያዉዓያ መለኮት ተፈሥሒ ኦ አመት ወእም ድንግል ወሰማይ ሰማያዌ እንተ ፆረት በሥጋ ዘይፄዐን ዲበ ኩሩቤል፡ ወበእንተዝ ንትፈሥሕ ወንዘምር ምስለ መላእክት ቅዱሳን ብፍሥሓ ወበኅሤት፡ ወንበል ስብሐት ለእግዚአብሔር በሰማያት ወሰልላም በምድር ሥምረቱ ለሰብእ፡ እስመ ኪያኪ ሠምረ ዘሎቱ ክብር ወሰብሐት፡ ሰአሊ ለነ ቅድስት።
        \t6.	የዐቢ ክብራ ለማርያም እምኩሎም ቅዱሳን እስመ ድልወ ኮነት ለተወክፎ ቃለ አብ ዘይፈርህዎ መላእክት ወየኩትዎ ትጉሃን በሰማያት፡ ፆረቶ ማርያም ድንግል በከርሣ፡ ይእቲ ተዐቢ እምኪሩቤል ወትፈደፍድ እምሱራፌል፡ እስመ ኮነት ታቦት ለሐዱ ዘእምቅድስት ሥላሴ ዛቲ ይእቲ ኢየሩሳሌም ሀገሮሙ ለነብያት ወማኅደረ ፍሥሐሆመ ለኩሎም ቅዱሳን፡ ሕዝብ ዘይነብር ዉስተ ጽልመት ወጽላሎተ ሞት ብርሃን ዐቢይ ሰረቀ ላዕሌሎሙ፡ እግዚኣብሔር ዘየዐርፍ በቅዱኣስኒሁ ተሰብአ እምድንግል ለመድኃኒተ ዚአነ፡ ንዑ ርእዩ ዘንተ መንክር ወዘምሮ ዘምሩ በእንተ ምሥጢር ዘተከሥተ ለነ፡ እስመ ዘኢይሰባእ ተሰብአ ቅል ተደመረ ወዘአልቦ ጥንት ኮነ ቅድመ፡ ወለዘአልቦ መዋዕል ኮነ ሎቱ መዋዕል፡ ዘኢይትዐወቅ ተከስተ ወኢይትረአይ ተራእየ ወልድ እግዚኣብሔር ሕያዉ ጥዩቀ ኮነ ሰብአ፡ ኢየሱስ ክርስቶስ ዘትማልም ወዮም፡ ወክመ ዉእቱ እስከ ለዓለም ኣሓዱ ህላዌ ሎቱ ንስግድ ወንሰብሕ፡ ሰአሊ ለነ ቅድስት።
        \t7.	ሕዝቅ ኤል ነቢ ኮነ ስምዐ በእንቲኣሃ፡ ወይቤ ርኢኩ ኆኅተ በምስራቅ ኅቱም በዐቢይ መንክር ማኅተም፡ ኣልቦ ዘቦአ ዘእንበለ እግዚኣብሔር ኃያላን፡ ቦአ ዉስቴታ ወወዕአ ሰአሊ ለነ ቅድስት።
        \t8.	ኆኅትስ ድንግል ይእቲ እንተ ወለድት ለነ መድኃነ እምድኅረ ወለደት ኪያሁ ነበረት በድንግልና ከመትካት፡ ቡሩክ ዉእቱ ፍሬ ከርሥኪ ኦ ወላዲተ እግዚእ፡ ዘመጽአ ወአድኃነነ እምእድ ጸላኢ ዘአልቦ ምሕረት፡ አንቲ ፍጽምት ወቡርክት ረከብኪ ሞገሰ በኅበ ንጉሠ ስብሐት አምላክ ዘበአማን ለኪ ይደሉ ዕበይ ወክብር እምኩሎሙ እለ ይነብሩ ዲበ ምድር፡ ቃለ አብ መጽአ ወተሰብአ እምኔኪ ወአንሶሰወ ምስለ ሰብእ፡ እስመ መሕረ ዉእቱ ወመፍቀሬ ሰብእ አድኃነ ንፍሳቲነ በምጽአቱ ቅዱስ ሰአሊ ለነ ቅድስት።

    </string>

    <string name="reader_prayer_thursday_header_label">
        ዉድሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ኃሙስ።
    </string>

    <string name="reader_prayer_thursday_label">

        \t1.	ዕፀ እንተ ርእየ ሙሴ በነደ እሳት ዉስተ ገዳም ወአዕፁቂሃ ኢትዉዒ፡ ትመስል ማርያም ድንግል ዘእንበለ ሩኩስ ተሰብአ እማኔሃ ቃለ አብ፡ ወኢያዉዐያ እሳት መለኮቱ ለድንግል፡ እምድኅረ ውለደቶ ድንግልናሃ ተረክበ፡ ወመለኮቱ ኢተወለጠ ኮነ ወልደ ዕጓለ እምሕያዉ አምላክ ዘበአማን መጽአ ወአድኃነነ፡ ሰአሊ ለነ ቅድስት።
        \t2.	ናዐብየኪ ኩልነ ኦ እግዝእትነ ወላዲተ አምላክ እስመ ሣህልኪ ይኩን ላዕለ ኩልነ።ትምክሕተ ኩልነ ድንግል ማርያም ወላዲተ አምላክ ዘበእንቲአሃ ተሥዕረ ዘቀዳሚ መርገም እንተ ኃደረት ዲበ ዘመድነ፡ በዕልወት ዘገበረት ብእሲት በልዐት እምዕፅ፡ ወበእንተ ሔዋን ተዐፅወ ኆኅተ ገነት፡ ወበእንተ ማርያም ድንግል ተርኅወ ለነ ዳግመ፡ ከፈለነ ንብላዕ እምዕፀ ሕይወት፡ ዘዉእቱ ሥጋሁ ለክርስቶስ ወደሙ ክቡር፡ በእንተ ፍቅረ ዚአነ መጸ ወአድኃነአነ፡ አይ ልቡና፡ ወአይ ነቢብ፡ ወአይ ሰሚዕ፡ ዘይክል አእምሮ ዝንቱ ምሥጢር መንክታተ ዘይትነበብ ላዕሌሃ፡ እግዚአብሔር መፍቀሬ ሰብእ ፩ዱ ዉእቱ ባሕቲቱ ቃለ አብ ዘሀሎ እምቅድመ ዓለም በመለኮቱ፡ እንበለ ሙስና እም፩ዱ አብ መጽአ ወተሰብአ ወልድ ዋሕድ እምቅድስት እሙ፡ እምድኅረ ወለደቶ ኢማሰነ ድንግልናሃ፡ ወበእንተዝ ግህደ ኮነት ከመ ወላዲተ ኣምላክ ይእቲ፡ ኦ ዕሙቅ ብዕለ ጥበቡ ለ እግዘአብሔር ከርሥ ዘፈትሐ ላዕሌሃ ትለድ በፃዕር ወሕማም ወኃዘነ ልብ፡ወኮነት ፈልፈለ ሕይወት ወወለደት ዘእንበለ ዘርአ ብእሲ ዘይስዕር መርገመ እምዘመድነ። ወበእንተዝ ንስብሖ እንዘ ንብል ስብሕት ለከ ኦ መፍቀሬ ሰብእ ኄር ንፍሳቲነ፡ ሰእለ ለነ ቅድስት።
        \t3.	ኦ ዝ መንክር ወዕፁብ ኃይል ከርሣ ለድንግል ወላዲተ አምላክ ዘእንበለ ዘርእ ስምዐ ኮነ መልአክ ዘአስተርአዮ ለዮሰፍ እንዘ ይብል ከመዝ፡ እስመ ዘትወለድ እምኔሃ እመንፈስ ቅዱስ ቃለ እግዚአብሔር ዉእቱ ተሰብኣ ዘእምበለ ዉላጤ፡ ወለደቶ ማርያም ምክዕቢተ ዝንቱ ፍሥሓ፡ ወይቤ ትወልዲ ወልደ ወይሰመይ አማኑኤል ዘበትርጓሜኡ እግዚኣብሔር ምስሌነ፡ ወዓዲ ይስመይ ኢየሱስሃ ዘይድኅኖም ለሕዝቡ እምኃጢአቶም ያድኅነነ በኃይሉ ወይሥረይ ኃትጥያትነ እስመ ጥዩቀ አእምርናሁ ከመ አምላክ ዉእቱ፡ ዘኮነ ሰብአ ሎቱ ስብሐት እስከ ለዓለም፡ኦዝ መንክር ልድተ አምላክ እማርያም እምቅድስት ድንግል፡ ኣግመረቶ ለቃል ኢቀደሞ ዘርእ ለለደቱ ወኢአማሰነ በልደቱ ድንግልናሃ፡ እምኅበ ወፅአ ቃል ዘንበለ ድካም፡ ወእምድንግል ተወልደ ዘእምበለ ሕማም፡ ሎቱ ሰገዱ ሰብአ ሰገል፡ አምጽኡ ዕጣነ ከመ ኣምላክ ዉእቱ፡ ወርቀ እስመ ንጉሥ ዉእቱ፡ ወከርቤ ዘይትወሀብ ለሞቱ ማሕየዊ በእንቲኣነ ተወክፈ በፈቃዱ፡ ፩ዱ ዉእቱ ባሕቲቱ ኄር ወመፍቀሬ ሰብእ፡ ሰአሊ ለነ ቅድስት።
        \t4.	ኦዝ መንክር ነሥእ ፩ድ ዐፅመ እምገቦሁ ለአዳም ወለሐኮ እምኔሁ ብእሲተ ወኩሎ ፍጥረተ Ꮆለ እመሕያዉ፡ ተዉህበ እግዚእ ቃለ አብ ተሰብአ እምቅድስት ድንግል ወተሰምየ ኣማኑኤል ወበእንተዝ ንስአል ኅቤሃ ኩሎ ጊዜ ከመ ታስተሥር በእንቲአነ ፍቅር ወልዳ፡ ዔርት ይእቲ በኅበ ኩሎሙ ቅዱሳን ወሊቃነ ጳጳሳት እስመ ኣምጸት ሎሙ ዘኪያኡ ይጸንሑ፡ ወለነብ ኢያትኒ ኣምጽአትሎሙ ለዘበእንቲኣሁ ተነበይኡ፡ ወለሐ ዋርያትኒ ወለደት ሎሙ ዘሰበኩ በሱም ዉስተ ኩሉ ኣጽናፈ ዓለም፡ ለሰማዕት ወለመሃይማን ወፅአ እምኔሃ ዘተጋደሉ በእንቲአሁ ክርስቶስ ብዕለ ጸጋ ጥበቡ ዘኢይትዐወቀ፡ንኅሥሥ ዕበየ ሣህሉ ስጽአ ወአድኃነነ፡ ስአሊ ለነ ቅድስት።
        \t5.	መሐለ እግዚኣብሔር ለዳዊት በጽድቅ ወኢይኔስሕ፡ እስመ እምፍሬ ከርሥከ አነብር ዲበመንበርከ፡ወሶበ ተወክፎ ዉእቱ ጽድቅ ከመ እምኔሁ ይትወለድ ክርስቶስ በሥጋ፡ ፈቀደ ይኅሥስ ወይርከብ ማኅደሮ ለእግዚአብሔር ቅ ል ወፈጸመ ዘንተ በዐቢይ ትጋህ፡ ወእምዝ ጸርሐ በመንፈስ ወይቤ፡ ናሁ ሰማዕናሁ በኤፍራታ ወማኅደሮ ለአምላክ ያዕቆብ፡ እንተ ይእቲ ቤተ ልሔም ዘኅረያ አማኒኤል ይትወለድ ዉስቴታ በሥጋ ለመድኃኒተ ዚአነ፡ ካዕበ ይቤላ ካልእ እምነብያት ወአንቲኒ ቤተ ልሔም ምድረ ኤፍራታ ኢትቴሐቲ እምነገሥተ ይሁዳ፡ እስመ እምኔኪ ይወፅእ ንጉሥ ዘይርዕዮሙ ለሕዝብየ እስራኤል፡ ኦዝ ነገር በኢንተ ክርስቶስ ሎቱ ስብሓት፡ ምስለ ኄር አብሁ፡ ወመንፈስ ቅዱስ እምይእዜ ወእስከ ለዓለም፡ ሰአሊ ለነ ቅድስት።
        \t6.	ዳዊት ዘነግሠ ለእስራኤል አመይትነሥኡ ላዕሌሁ ዕልዋን። ፈትወ ይስተይ ማየ እምዓዘቅተ ቤተ ልሔም፡ ፍጡነ ተንሥኡ መላእክ ተ ሐራሁ ወተቃተሉ በዉስተ ትዕይንተ ዕልዋን፡ ወአምጽኡ ሎቱ ዉእተ ማየ ዝፈተወ ይሰተይ፡ወሶበ ርእየ ዉእቱ ጻድቅ ከመ አጥብዑ ወመጠዉ ነፍሶሙ ለቀትል በእንቲ አሁ፡ ከዐወ ዉእተ ማየ ወኢሰትየ እምኔሁ፡ ወእምዝ ተኈለቈ ሎቱ ጽድቅ እስከ ለዓለም፡ አማን መነኑ ሰማዕት ጥዕማ ለዛ ዓለም ወከዓዉ ደሞሙ በእንተ እግዚኣብሔር ወተዐገሡ ሞተ መረረ በእንተ መንግሥተ ሰማያት፡ ተሥሃለነ በከመ ዕበየ ሣህልከ፡ ሰአሊ ለነ ቅድስት።
        \t7.	ኣሐዱ ዘእምቅድስት ሥላሴ፤ ርእዮ ትሕትናነ አጽነነ ሰማየ ሰማያት፡ መጽአ ወኅደረ ዉስተ ከርሠ ድንግል፡ ወኮነ ሰብአ ከማነ ዘእንበለ ኃጢአት ባህቲታ፡ ወተወልደ በቤተ ልሔም በከመ ሰበኩ ነቢያት፡ አድኃነነ ወቤዘወነ ወረስየነ ሕዝበ ዚአሁ፡ ሰአሊ ለነ ቅድስት።

    </string>

    <string name="reader_prayer_friday_header_label">
        ውዳሴሃ ለእግዝእትነ ማርያም ድንግል ወላዲተ አምላክ ዘይትነብ በዕለተ ዓርብ።
    </string>

    <string name="reader_prayer_friday_label">

        \t1.	ብርክት አንቲ እምአንስት ወቡሩክ ፍሬ ከርሥኪ፡ ኦ ማርያም ድንግል ወላዲተ አምላክ ዘእንበለ ርኩስ ሠረቀ ለነ እምነኪ ፀሐየ ጽድቅ፡ ወአቅረበነ ታሕተ ክነፍሁ እስመ ዉእቱ ፈጠረነ፡ ሰአሊ ለነ ቅድስት።
        \t2.	ለኪ ለባሕቲትኪ ኦ እግዚእትነ ወላድዲተ አምላክ እመ ብርሃን አንቲ ናዐብየኪ በስብሐት ወበዉዳሴ።
        \t3.	ቡርክት አንቲ ተዐብዮ እምሰማይ ወትከብርይ እምድር ወልላዕለ ኩሉ ሕሊናት፡ መኑ ዘይክል ነቢበ ዕበየኪ፡ ወአልቦ ዘይመስል ኪያኪ፡ ኦ ማርያም መላእክት ያዐብዩኪ ወሱራፌል ይሴብሑኪ፡ እስመ ዘይነብር ዲበ ኪሩቤል ወሱራፌል መጽአ ወኅደረ ዉስተ ከርሥኪ፡ መፍቀሬ ሰብእ አቅረበነ ኅቤሁ፡ ዘዚአነ ሞተ ነሥአ ወእንቲአሁ ሕይወተ ወሀበነ፡ ዘሎቱ ኩብር ወስብሐት፡ ሰአሊ ለነ ቅድስት።
        \t4.	ቡርክት እንቲ ማርያም ወቡሩክ ፍረ ከርሥኪ ኦ ድንግል ወልላዲተ አምላክ ምክሖን ለደናግል፡ ዘእምቅድመ ዓለም ህልዉ ተሰብአ እምኔኪ ብሉየ መዋዕል ወፅአ እምከርስኪ ሥጋነ ነሥአ ወመንፈሶ ቅዱስ ወሀበነ፡ ወረሰየነ ዕሩያነ ምስሌሁ በብዝኅ ኂሩቱ፡ አንቲ ተዐብዩ እምብዙኃት አንስት እለ ነሥአ ጸጋ ወክብረ፡ ኦ ማርያም ወላዲተ አምላክ ሀገር መንፈሳዊት ዘኅደረ ላዕሌሃ እግዚአብሔር ልዕል፡ እስመ ዘይነብር ዲበ ኪሩቤል ወሱራፌል በእራኅኪሐቀፍኪዮ፡ ወዘይሴሲ ለኩሉ ዘሥጋ በብዝኃ ኂሩቱ አኅዘ አጥባተኪ ወጠበወ ሕሊበ፡ ዘዉእቱ አምላክነ መድኃኔ ኩሉ ይርዕየነ እስከ ለዓለም፡ ንስግድ ሎቱ ወስብሖ እስመ ዉእቱ ፈጠረነ፡ ሰአሊለነ ቅድስት።
        \t5.	ማርያም ድንግል ሙዳየ ዕፍረት ነቅዐ ፈልፈለ ማየ ሕይወት፡ፍሬ ከርሣ አድኃነ ኩሎ ዓለመ ወሠዐረ እምኔነ መርገመ፡ ወገበረ ሰላመ ማእከሌነ በመስቀሉ ወበትንሣኤሁ ቅድስት፡ አግብኦ ለብእሲ ዳግመ ዉስተ ገነት፡ ሰአሊለነ ቅድስት።
        \t6.	ማርያም ንጽሕት ድንግል ወላዲተ አምላክ ማእምንት፡ ሰአሊተ ምሕረት ለዉሉደ ሰብእ ሰአሊ ለነ ኅበ ክርስቶስ ወልድኪ ይሥረይ ኃጢአተነ፡ ሰአሊ ለነ ቅድስት።
        \t7.	ማርያም ድንግል ትጸርሕ በቤተ መቅደስ ወትብል የአምር እግዚአብሔር ከመ አልብየ ዝአአምር ባዕድ ወኢምንትኒ ዘእንበለ ድምፀ ቃሉ ለመልአክ ዘአብሠረኒ በክብር፡ ወይበለኒ ሰላም ለኪ ኦ ቅድስት ድንግል፡ ፆርኪ ዘኢይፀወር፡ አግመርኪ ዘይትገመር ወአልቦ ዘያገምሮ ምንትኒ፡ ይበዝኅ ዉዳሴኪ ኦ ምልእተ ጸጋ በኩሉ ክብር፡ እስመ ኮንኪ አንቲ ማሕደረ ቃለ አብ፡አንቲ ዉእቱ መንጦላዕት ስፍህት አንተ ታስተጋብኦሙ ለመሃይምናን ሕስበ ክርስቲያን ወትሜህሮሙ ሰጊደ ለሥሉስ ማሕየዊ፡ አንቲ ዉእቱ ዘፆርኪ ዓምደ እሳት ዘርእየ ሙሴ ዘዉእቱ ወልደ እግዚአብሔር መጽአ ወኃደረ ዉስተ ከርሥኪ፡ ኮንኪ ታቦቶ ለፈጣሬ ሰማያት ወምድር፡ ሠርክዮ በከርሥኪ ፱ተ አዉራኃ፡ አንቲ ማእምንት ለዘኢያገምርዎ ሰማያት ወምድር፡ ኮንኪ ተንከተመ ለዕርገት ዉስተ ሰማይ፡ ብርሃንኪ የዐቢ እምብርሃነ ፀሐይ፡ አንቲ ዉእቱ ምስራቅ ዘወፅአ እምኔኪ ኮከብ ብሩህ ዘነፀርዎ ቅድሳን በፍሥሓ ወበኃሤት፡ ዘፍትሐ ላዕለ ሔዋን ትለድ በፃዕር ወሕማም፡ አንቲሰ ማርያም ሰማዕኪ ዘይብል ተፈሥሒ ኦ ምልእተ ጸጋ፡ ወለድኪ ለነ ንጉሠ እግዚአ ኩሉ ፍጥረት መጽአ ወአድኅነነ እስመ መሐሪ ዉእቱ ወመግቀሬ ሰብእ፡ በእንተዝ ንዌድሰኪ በከመ ገብርኤል መልአክ እንዘ ንብል፡ ቡርክት አንቲ ማርያም ወቡሩክ ፍሬ ከርሥኪ ተፈሥሒ ኦ ምልእተ ጸጋ እግዚአብሔር ምስለኪ ሰአሊ ለነ ቅድስት።

    </string>

    <string name="reader_prayer_saturday_header_label">
        ዉዳሴሃ ለእግዚእትነ ማርያም ድንግል ወላዲተ አምላክ ዘትነበብ በዕለተ ቀዳሚት።
    </string>

    <string name="reader_prayer_saturday_label">

        \t1.	ንጽሕት ወብርክት ወቅድስት በኩሉ እንተ ሐቀፈቶ ለእግዚእ በእራኃ ወኩሉ ፍጥረት ይትፌሥሑ ምስሌሃ እንዘ ይጸርሑ ወይበሉ፡ ሰአሊለነ ቅድስት።
        \t2.	ተፈሲሒ ኦ ምልእተ ጸጋ፡ ተፈሥሒ እስመ ረከብኪ ሞገሰ፡ ተፈሥሒ እግዚአብሔር ምስሌኪ።
        \t3.	ናስተበፅዕ ዕበየኪ ኦ ግርምት ድንግል፡ ወንፌኑ ለኪ ፍሥሐ ምስለ ገብርኤል መልአክ፡ እስመ እምፍሬ ከርሥኪ ኮነ መድኃኒተ ዘመነ፡ ወአቅረበነ ኅበ እግዚአብሔር አቡሁ፡ ሰአሊ ለነ ቅድስት።
        \t4.	ከመ ከብካብ ዘአልቦ ጥልቀት፡ መንፈስ ቅዱስ ኅደረ ላዕሌኪ ወኃይለ ልዑል ሰለለኪ፡ ማርያም አማን ወለድኪ ቃለ ወልድ አብ ዘይነብር ለዓለም መጽአ ወአድኅነነ እምኃጢአት፡ ሰአሊ ለነ ቅድስት።
        \t5.	አንቲ ዉእቱ ዘመድ ዘእምሥርወ ዳዊት ወለድኪ ለነ በሥጋ መድኃኒነ ኢየሱስ ክርስቶስ፡ ዋሕድ ቃል ዘእምአብ ዘእምቅድመ ዓለም ህልዉ፡ ኅብአ ርእሰ ወነሥአ እምኔኪ አርአያ ገብር፡ ሰአሊ ለነ ቅድስት።
        \t6.	ኮንኪ ዳግሚተ ሰማይ ዲበ ምድር ኦ ወላዲተ አምላክ ዘእምበለ ርኩስ፡ ሠረቀ ለነ እምኔኪ ፀሕየ ጽድቅ፡ ወወለድኪዮ በከመ ትንቢተ ነቢያት ዘእንበለ ዘርእ ወኢሙስና፡ ሰአሊ ለነ ቅድስት።
        \t7.	አንቲ ዉእቱ ደብተራ እንተ ተሰመይኪ ቅድስተ ቅዱሳን፡ ወወስቴታ ታቦት ጽላተ ኪዳን መሶበ ወርቅ እንተ መና ኅቡእ፡ ዘዉእቱ ወደ እግዚአብሔር መጽአ ወኅደረ ኅበ ማርያም ድንግል፡ ዘእንበለ ርኩስ ተሰብአ እምኔሃ ቃ አብ ወወለደቶ ዉስተ ዓለም ለንጉሠ ሰብሕት፡ መጽአ ወአድኅነነ፡ ትትፌሣሕ ገነት እመ በግዕ ነባቢ፡ ወልደ አብ ዘይነብር ለዓለም፡ መጽአ ወአድኅነነ እም ኃጢያት፡ ሰአሊ ለነ ቅድስት።
        \t8.	ተሰመይኪ እመ ለክርስቶስ ንጉስ፡ እምድኅረ ወለድኪ ኪያሁ ነበርኪ በድንግልና በመንክር ምሥጢር ወለድኪዮ ለአማኑኤል፡ ወበእንተዝ ዐቀበኪ እንበለ ሙስና፡ ሰአለ ለነ ቅድስት።
        \t9.	አንቲ ዉእቱ ሰዋስዉ ዘርእየ ያዕቆብ እግዚአብሔር ላዕሌሁ እስመ ፆአኪ በከርሥኪ ኅቱም ዘኢይትዓወቅ እምኩለሄ፡ ኮንኪ ለነ ሰአሊተ ኅበ እግዚእነ ኢየሱስ ክርስቶስ ዘተሰብአ እምነኪ በእንተ መድኃኒትነ፡ ሰአሊ ለነ ቅድስት።
        \t10.	ናሁ እግዚእ ወፅአ እምነኪ ኦ ቡርክት ጽርሕ ንጽህት፡ ያድኅን ኩሎ ዓለመ ዘፈጠረ በዕበየ ሣህሉ ንሰብሖ ወንወድሶ እስመ ዉእቱ ኄር ወመፍቀሬ ሰብእ፡ ሰአሊ ለነ ቅድስት::
        \t11.	ተፈሥሒ ኦ ምልእተ ጸጋ ድንግል ዘእንበለ ርኩስ ልሕኩት ንጽሕት ክብረ ኩሉ ዓለም፡ ብርሃን ዘኢትጠፍእ፡ መቅደስ ዘኢትት ነሠት፡ በትረ ሃይማኖት ዘኢት ጸንን፡ ምስማኮሙ ለቅዱሳን፡ ሰአሊ ለነ ኅበ ወለድኪ ኄር መድኃኒነ ይምሐረነ ወይሣሃለነ ይሥረይ ኃጢአተነ፡ ሰአሊ ለነ ቅድስት።

    </string>

    <string name="reader_prayer_sunday_header_label">
        ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሰንበት ክርስቲያን ቅድስት።
    </string>

    <string name="reader_prayer_sunday_label">

        \t1.	ተሰመይኪ ፍቅርተ ኦ ቡርክት እምእንስት አንቲ ዉእቱ ዳግሚት ቀመር እንተ ተሰመይ ቅድስተ ቅዱሳን ወዉስቴታ ጽላተ ኪዳን፡፲ቱ ቃላት እለ ተጽሕፍ በአፃብዒሁ ለእግዚአብሔር ቀዲሙ ዜነወነ በየዉጣ እንተ ይእቲ ቀዳሜ ስሙ ለመድኃኒነ ኢየሱስ ክርስቶስ ዘተሰብአ እምኔኪ ዘእንበለ ዉላጤ፡ወኮነ ዓራቄ ለሐዲስ ኪዳን፡ በዉኂዘ ደሙ ቅዱስ አንጽሐሙ ለማሃይማን ወለሕዝብ ዝጹሐን፡ ሰአሊ ለነ ቅድስት።
        \t2.	ወበእንተዝ ናዐብየኪ ኩልነ፡ ኦ እግእዝእትነ ወላዲተ አምላክ ንጽሕት ኩሎ ጊዜ ንስእል ወናን ቀዐዱ ኅቤኪ፡ ከመ ንርክብ ሣህለ በኅበ መፍቀሬ ሰብእ።
        \t3.	ታቦት በወርቅ ልቡጥ እምኩለሄ ዘግቡር እምዕፅ ዘኢይትቅዝ ይትሜሰል ለነ ዘእግዚአብሔር ቃለ ዘኮነ ሰብአ ዘእንበለ ፍልጠት ወኢዉላጤ፡ መለኮት ንጹሕ ዘአልቦ ሙስና ዘዕሩይ ምስለ አብ ወቦቱ አብሠራ ለንጽሕት፡ ዘእንበለ ዘርእ ኮነ ከማነ በኪነ ጥበቡ ቅዱስ፡ ዘተሰብአ እምነኪ ዘንበለ ርኩስ፡ ደመረ መለኮቶ፡ ሰአሊ ለነ ቅድስት።
        \t4.	መቅደስ ዘይኬልልዋ ኪሩቤል እለ ሥዑላን በሥዕለ እግዚአብሔር፡ ቃል ዘተሰብአ እምኔኪ ዘእንበለ ዉላጤ ኮነ ሠራዮ ኃጥአትነ ወደ ምሳሴ አበሳነ፡ ሰአሊ ለነ ቅድስት።
        \t5.	አንቲ ዉእቱ መሶበ ወርቅ ንጽሕ እንተ ዉስቴታ መና ኅቡእ፡ ኅብስት ዘወረደ እምሰማያት ወሀቤ ሕይወት ለኩሉ ዓለም፡ ሰአሊ ለነ ቅድስት።
        \t6.	እንቲ ዉእቱ ተቅዋም ዘወርቅ እንተ ፆርኪ ማኅቶተ ፀዳል ኩሎ ጊዜ፡ ዘዉእቱ ብርሃኑ ለዓለም፡ ብርሃን ዘእምብርሃን ዘአልቦ ጥንት፡ አምላክ ዘእምአምላክ ዘበአማን፡ ዘተሰብአ እምኔኪ ዘእንበለ ዉላጤ፡ ወበምጽአቱ አብርሃ ላዕሌነ ለእለ ንነብር ዉስተ ጽልመት ወጽላሎቱ ሞት፡ ወአርአትዐ እገሪነ ዉስተ ፍኖተ ሰላም በምሥጢረ ጥበቡ ቅዱስ፡ ሰአሊ ለነ ቅድስት።
        \t7.	አንቲ ዉእቱ ማዕጠንት ዘወርቅ፡ እንተ ፆርኪ ፍሕመ እሳት፡ ብሩክ ዘነሥአ እመቅደስ ዘይሠሪ ኃጢአተ ወይደመሰስ ጌጋየ፡ ዝ ዉእቱ ዘእግዚአብሔር ቃል ዘተሰብአ እምነኪ ዘአዕረገ ለአቡሁ ርእሶ ዕጣነ ወመሥዋዕተ ሥሙረ፡ ሰአሊ ለነ ቅድስት።
        \t8.	ተፈሥሒ ኦ ማርያም ርግብ ሠናይት፡ ዘወለድኪ ለነ ዘእግዚአብሔር ቃለ፡ አንቲ ዉእቱ ጽጌ መዓዛ ሠናይ እንተ ሠረፀት እምሥርወ ዕሤይ፡ ሰአሊ ለነ ቅድስት።
        \t9.	በትረ አሮን እንተ ሠረፀት ዘኢንበለ ተክል ወኢሠቀይዋ ማየ፡ ከማሃ አንቲኒ ኦ ወላዲተ ክርስቶስ አምላክነ ዘበአማን ዘእንበለ ዘርእ መጽአ ወአድኅነነ፡ ሰአሊ ለነ ቅድስት።
        \t10.	ለኪ ይደሉ ዘእምኩሎሙ ቅዱሳን ተስአሊ ለነ ኦ ምልእተ ጸጋ አንቲ ተዐብዮ እምሊቃነ ጳጳሳት ወፈድፍደ ትከብሪ እምነቢያት ብኪ ግርማ ራእይ ዘየዐቢ እምግርማ ሱራፌል ወኪሩቤል፡ አንቲ በአማን ምክሐ ዘመድነ ወሰአሊት ሕይወተ ለነፍሳቲነ ሰአሊ ለነ ኅበ እግዚእነ ወመድኃኒነ ኢየሱስ ክርስቶስ፡ ያፅንዐነ በርትዕት ሃይማኖት ዉስተ አሚነ ዚአሁ፡ ይጽግወነ ሣህሎ ወምሕረቶ፡ ይሥረይ ኃጢአተነ በብዝኅ ምሕረቱ፡ ሰአሊ ለነ ስት።
        \t11.	ወብእንተ ናዓብየሊ ኩልነ ኦ እግዝእትነ ወላዲተ አምላክ ንጽሕት ኩሎ ጊዜ፡ ንስእል ወናን ቀዐዱ ኅቤኪ ከመ ንርከብ ሣህለ በኅበ ወፈቀሬ ስብእ።

    </string>

    <string name="reader_prayer_anqetse_birhan_header_label">
        አንቀጸ ብርሃን
    </string>

    <string name="reader_prayer_anqetse_birhan_label">

        \t1.	ዉዳሴ ወግናይ ለእመ አዶናይ፡ ቅድስት ወብፅዕት፡ ስብሕት ወቡርክ፡ ክብርት ወልዕልት ዐንቀጸ ብርሃን፡ መዓርገ ሕይወት ወማኅደረ መለኮት ቅድስተ ቅዱሳን፡ አንቲ ዉእቱ ኦ እግዚትነ ወላዲተ አማላክ ማርያም ድንግል፡ ተደመይኪ ሥምረተ አብ ወማኅደረ ወልድ፡ ወምጽላለ ዘቅዱስ መንፈስ፡ ኦ ብርክት እምክሉ ፍጥረት፡ አንቲ ዉእቱ ህየንተ አርያም ዘበሰማያት ዘኮንኪ አርያመ በዲበ ምድር፡ ብኪ አስተማሰሉ ቅዱሳን ነቢያት፡ ካህናት ወነገሥት፡ ገብሩ ሎሙ ቅድስተ ቅዱሳን፡ ወዉስቴታ ጽላተ ኪዳን፡ ወልድኪ ሣህሎ ይክፈለነ፡ ሰአሊ ለነ ቅድስት።
        \t2.	በእንተ ተሠግዋቱ ለወልደ አምላክ እምኔኪ፡ ወብኪ ቅሩብነ ኮነ።
        \t3.	ዐሠርቱ ቃላት እለ ተጽሕፉ በአፃብዒሁ ለእግዚአ ኩሉ ፍጥረት፡ ኅደረ ወልደ አምላክ ላዕሌኪ አብ በየማነ ከደነኪ ወቅዱስ መንፈስ ጸለለኪ ወኃይለ ልዕል አጽንዐኪ፡ ወኢየሱስ ለብሰ ሥጋ ዚአኪ ከልሐ ወይቤ፡ ዘጸምአ ይምጻእ ኅቤየ ወይሰተይ፡ በከመ ይቤ መጽሓፍ አፍላገ ማየ ሕይወት ዘይዉኅዝ እምከርሡ፡ ወልድኪ ሣህሎ ይክፈለነ ሰአሊ ለነ ቅድስት።
        \t4.	ቀዳሙ ዜነወነ አብ ብየውጣ እንተ ይእቲ ዐሠርቱ ቃላት እለ ጽሑፋት በአፃብዒሁ ለእግዚአብሔር፡ ወመሀረነ እየሱሱ ክርስቶስ፡ ከመ አንተ ናሕቲትቱ ወልድ ለከ፡ ከመዝ ነአምን ዘአልቦቱ እም በሰማያት፡ ወአብ በዲበ ምድር፡ ዘወረደ እምሰማያት እንዘ አልቦ ዘየአምር ምጽአቶ ዘእንበለ አቡሁ ባሕቲቱ ወጳራቅሊጦስ መንፈስ ጽድቅ፡ ኅደረ ዉስተ ከርሥኪ ወፆርኪዮ ተስዐተ አውራኅ፡ ተፈሥሑ ሰማያት ወተኅሥየት ምድር በልደቱ ለወልድኪ፤ መልአክ ዜነወ ፍሥሓ ወሓራ ሰማይ ሰብሑ እንዘ ይብሉ ስብሓት ለእግዚአብሔር በሰማያት፡ ወሰላም በምድር ለዕጓለ እመሕያዉ ሥምረቱ ወኖሎት በቤተ ልሔም አንከሩ እምዚርእዩ ወሰምዑ፡ ሰብአ ሰገል ርእዮሙ ኮከበ መጽኡ እምርኁቅ ብሔር ከመ ይሰግዱ ለወልድኪ ወይግነዩ ለኪ፡ ውእቱ ኮከብ ዘመርሖሙ እምሥራቅ ወአብጽሖሙ እስከ ቤተ ልሔም ወቆመ መልዕልቴኪ ኅበ ሀሎኪ አንቲ ምስለ ሕፃንኪ፡ ወር እዮሙ እሙንቱ መሰግላን ተፈሥሑ ዐብየ ፍሥሓ፡ ቦኡ ኅቤሁ ወቆሙ ቅድሜሁ ወወድቁ ዲበ ምድር ወሰገዱ ሎቱ፡ ወአርኅዉ መዛግብሆሙ።
        \t5.	ወአብኡ ሎቱ አምኃ ወርቀ፡ ከርበ፡ ወስኂነ፡ ወይቤሉ አምኃ አባእነ ለከ፡ ዕጣነ አቅረብነ ለከ፡ እምዚአከ ለክቡር ስምከ፡ ኦ አምላክነ በእንተ ኅጢአተ ሕዝብከ ከመ ትትወከፍ ስእለቶም ወመሥዋዕቶም ዘመጻእከ ከመ ትሥረይሎም ኃጢአቶም፡ ወልድኪ ሣህሎ ይክፍለነ ሰአሊ ለነ ቅድስት።
        \t6.	አንቲ ዉእቱ ንጽሕት እምንጹሓን፡ ቤተ መቅደስ ከመ ታቦት ዘግቡር እምዕፅ ዘኢይነቅዝ፡ ሥርግዉ በወርቅ ንጡፍ ወልቡጥ በዕንቄ ባሕርይ ዘየኃቱ ዘብዙኅ ሤጡ፡ከመዝ ነበርኪ ዉስተ ቤተ መቅደስ፡ ወመላእክት ያመጽኡ ወትረ ሲሳየኪ፡ ከመዝ ነበርኪ ዐሠርተ ወክልኤተ ዓመተ እንዘ ትትናዘዚ እምኅበ መላእክት ስቴኪኒ ስቴ ሕይወት ዉእቱ። መብልዕኪኒ ኅብስት ሰማያዊ፡ ዳዊት አቡኪ ዘመረ በመሰንቆ ወኅለየ በመዝሙር እንዘ ይብል በመንፈስ ትንቢት፡ ስምዒ ወለትየ ወርእዩ ወአፅምዒ እዝነኪ፤ ርስዒ ሕዝበኪ ወቤተ አቡኪ እስመ ፈተወ ንጉሥ ሥነኪ፡ እስመ ዉእቱ እግዚእኪ ወሎቱ ትሰግዲ፡ ወልድኪ ሣህሎ ይክፈለነ ሰአሊ ለነ ቅድስት።
        \t7.	ገብርኤል መልአክ እመላእክት ንጹሓን ዘአልቦ ሙስና፡ እመላእክት ቀደምት ዘይቀዉም ቅድመ እግዚአ ኩሉ አብሠረኪ ወይቤለኪ ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ ቡርክት አንቲ እምአንስት ረከብኪ ሞገሰ በኅበ እግዚኦ ኩሉ ወናሁ ትፀንኪ ወትወልዲ ወልድ፡ ወትሰምዩዮ ስሞ ኢየሱስ፡ ዉእቱ ውይሁቦ እግዚአብሔር አምላክ መንበረ ዳዊት አቡሁ፡ ወይነግሥ ለቤተ ያዕቂብ ለዓለም፡ ወአልቦ ማኅለቅት ለመንግሥቱ፡ መንፈስ ቅዱስ ይመጽእ ላዕሌኪ፡ ወኃይለ ልዕል ይጸልለኪ፡ ዘኒ ይትወለድ እምኔኪ፡ ቅዱስ ዉእቱ ወይሰመይ ወልደ እግዚኦ ኩሉ ዘተወልደ እምኔኪ፤ ሣህሎ ይክፍለነ ሰአሊ ለነ ቅድስት።
        \t8.	እንቲ ዉእቱ ዘኮንኪ ጽርሐ ቅድሳት ወመቅደሰ ቅድስተ ቅዱሳን ወመንጦላዕተ ብርሃን፡ ወመንበረ ስብሐት ዘኢይተረጎም፡ አስተማ ሰልናኪ ኦ ቅድስት ማርያም በመቅደሰ ቅድስተ ቅዱሳን፡ በእንተ ቅዱስ መንፈስ ዘመጽአ ላዕሌኪ፡ ወኃይለ ልዑል ጸለለኪ፡ ወመንጦላዕተ ብርሃንሰ በእንተ ዘተሠወረ ቃለ አብ ኢየሱስ ክርስቶስ መድኃኒነ ዉስተ ከርሥኪ፡ እግዚአ ኩሉ ዘመልዕልት፡ ዘይሴብሕዎ መላእክት ወሊቃነ መላእክት አጋእዝት ወሥልጣናት ኃይላት ወመናብርት ወመኳንንት።
        \t9.	ወሶበ ወለድኪ ወልደኪ በዲበ ምድር በውስተ ጎል ከለሉኪ ኪሩቤል እለ ብዙኃት አዕንቲሆሙ፡ ወሱራፌል እለ ስድስቱ ክነፈሆሙ፡ ወደመናተ ብርሃን ፆዱኪ፡ሊቃነ መላእክት ወሠራዊተ መላእክት ወሐራ ሰማይ ቆሙ ቅድሜኪ በፍርሃት ወበረዓድ፡ ወበህየ በካልእ ስብሐት ወደሱኪ ኪሩቤል ወሱራፌል ዘኢኮነ እምስብቲሆሙ ዘዉስተ ሰማያት ወኢ እምስብሐቲሆሙ ዘአስተጋብኦ ኪሎ ፍጥረታተ እንዘ ይነብር ዉስተ ሕፅንኪ፡ ወዘይሴሲ ለኩሉ ፍጥረት ይጠቡ ሐሊበኪ ከመ ሕፃን፡ ኅሠሥዎ ዉስተ አርያም ወበህየ ረከብዎ ምስለ አቡሁ ወመንፈስ ቅዱስ ከመ ትካት፡ ወሶበ ርእዩ እግዚኦሙ ዘአስተጋብአ ኩሎ ፍጥረታት እንዘ ይነብር ዉስተ ኅፅንኪ፡ ወዘይሴሲ ለኩሉ ፍጥረት ይጠቡ ሐሊበኪ ከመሕፃን፡ ኅሠሥዎ ውስተ አርያም ወበህየ ረከብዎ ምስለ አቡሁ ወመንፈስ ቅዱስ ከመ ትካት፡ ወሶበ ርእዩ ትሕትናሁ ለእግዚኦሙ አልዐሉ አዕይንቲሆሙ ላዕለ ውስተ አርያም፡ ሰፍሑ ክነፈሆሙ ወሰብሑ ለእግዚኦም እንዘ ስብሐት ለከ እግዚኦ ኩሉ በሰማያት፡ ወዓዲ ርአዩኪ በውስተ በዓት ለኪ ለባሕቲትኪ ምስለ ሕፃንኪ ወይቤሉ ሰላም በዲበ ምድር፡ ወሶበ ርእዩ እንዘ ይለብሱ ሥጋ ዚአነ ዘነሥአ እምኔኪ ሰገዱ እንዘ ይብሉ ለዕጓለ እመሕያዉ ሠምሮ። ዳዊት ነቢይ ተነበየ በመዝሙር እንዘ ይብል፡ እምሰማይ ሐወፀ እግዚኦ ኩሉ ወእምድልዉ ጽርሐ መቅደሱ፡ ወርእየ ሉሎ ደቂቀ ዕጓለ እመሕያዉ፡ ፈተወ ንጉሥ ሥነኪ ወይቤ ዛቲ ይእቲ ምዕራፍየ ለዓለም፡ ዝየ አኅድር እስመ ኅረይክዋ፡ ወልድኪ ሣህሎ ይክፍለነ ሰአሊ ለነ ቅድስት።
        \t10.	አስተማሰልናኪ ቅድስት ወብፅዕት፤ ስብሕት ወቡርክት፡ ክብርት ወልዕልት በመሶበ ዘወርቅ፡ ዘውስቴታ ኅብስተ ሕይወት ዘወረደ እምሰማያት፡ ወሀቤ ሕይወት ለኩሉ፡ ዘየአምን ኪያሁ ወይበልዕ እምኔሁ በአሚን ወበልብ ሥሙር ምስለ እለ በየማኑ። ውልድኪ ሣህሎ ይክፍለነ ሰአሊ ለነ ቅድስት።
        \t11.	አንቲ ዉእቱ ተቅዋም ዘወርቅ ዘኢገብራ እደ ኬንያ ዘሰብእ፡ ወኢያኅትዉ ዉስቴታ ማኅቶተ፡ አላ ለሊሁ ብርሃን አብ፡ ብርሃን ዘእምብርሃን፡ መጽአ ኅቤኪ ወነበረ መልዕልቴኪ፡ ወአብርሀ በመለኮቱ ወስተ ኩሉ አጽናፈ ዓለም፡ ሰደደ ጽልመተ እምላዕለ ሰብእ፡ ወአድኅነነ ብቃሉ ማሕያዊ እንዘ ይብል፡ አነ ዉእቱ ብርሃኑ ለዓለም፡ እመኑ በብርሃኑ ወአንሶስዉ እንዘ ብክሙ ብርሃን፡ ወልድኪ ሣህሎ ይክፍለነ፡ ሰአሊ ለነ ቅድስት።
        \t12.	እግዚአ ኩሉ ዘእምእግዚአ ኩሉ፡ ብርሃን ዘእምብርሃን፡ እግዚእ ዘበአማን፡ ዘእምእግዚአ ኩሉ ዘበአማን፡ ዘተወልደ ወአኮ ዘተገብረ፡ ኅቡር ህላዌሁ ምስለ አቡሁ ዘቦቱ ኩሉ ኮነ፡ ዘበሰማይኒ ወበዘምድርኒ። ዘበእንቲአነ ለሰብእ ወበእንተ መድኃኔትነ ወረደ ወተሠገወ ወተሰብአ እማርያም እምቅድስት ድንግል፡ ወበምጽአቱ አብርሀ ላዕሌነ ወዜነወነ ትፍሥሕተ ወአቅረበነ ኅበ አቡሁ ወመርሐነ ፍኖተ ሕይወት ወወሀበነ ሕይወት ዘለዓለም በአሚነ ዙአሁ። ኢሳይያስ ነቢይ እምትእዛዙ ለኢየሱስ አንከረ በትንቢት ወይቤ፡ ብርሃን ትእዛዝከ በዲበ ምድር። ዘካርያስ ካህን አረጋዊ ጻድቅ ወንጹሕ ዘይገብር ትእዛዙ ለእግዚአ ኩሉ፡ አንከረ ወተደመ፡ ከሠተ አፍሁ ወይቤ፡ በሣህሉ ወበምሕረቱ ለአምላክነ ለዘሐወፀነ እምአርያም፡ ወሠረቀ ከመ ያርእዮሙ ብርሃኖ ለእለ ይነብሩ ዉስተ ጽልመት ወጽላሎተ ሞት፡ ወአርትዐ እገሪነ ዉስተ ፍኖተ ሰላም ከመ ይምሓረነ፡ ወልድኪ ሣህሎ ይክፍለነ ሰአሊ ለነ ቅድስት።
        \t13.	ናስተማስለኪ ኦ እግእትነ በማዕጠንት ዘወርቅ ዘዉሰተ እዲዊሆሙ ለሊቃነ ካህናት ሰማያዉያን እለ ይከውኑ ጸሎተ ኩሎሙ ቅዱሳን መሃይማናን እምዲበ ምድር በዉስተ ማዕጠንቶሙ ከማሁ በሲለተ ስምኪ ያዐርጉ ስእለቶሙ ለዕጓለ ዕመሕያዉ ዉስተ ማኅደረ ሥሉስ ቅዱስ አብ ወወልድ ወመንፈስ ቅዱስ፡ ወታስተሥርዩ ኃጢአተ ሕዝብኪ ተበውሐ ለኪ ኢምአብ ወወልድ ወመንፈስ ቅዱስ፡ ከመ ትኩኒ ተንከተመ ለዉሉደ ሰብእ ለሕይወት ዘለዓለም፡ ለኪ ይደሉ ከመ ትኩኒ መድኃኒቶሙ ለማሃይምናን ሕዝብኪ ኦ መድኃኒተ ኩሉ ዓለም፡ ወልድኪ ሣህሎ ይክፍለነ ሰአሊ ለነ ቅድስት።
        \t14.	አንቲ ዉእቱ ዕፅ ብሩክ፡ ዕፅ ሕይወት ዕፅ መድኃኒት ህየንተ ዕፀ ሕይወት ዘውስተ ገነት፡ ዘኮንኪ ዕፀ ሕይወት በዲበ ምድር። ፍሬኪኒ ፍሬ ሕይወት ዉእቱ፡ ወዘበልዐ እምኔሁ ሕይወተ ዘለዓለም የሓዩ። ጽጌ አስተርአየ እምኔኪ፡ ዘሠናየ መዓዛ ይምዕዝ በኅበ እለ የአምርዎ ዉስተ ክሉ አጽናፈ ዓለም፡ ዘበእንቲአሁ ተነበየ ዳዊት በመዝሙር እንዘ ይብል፡ ከርቤ ወሚዓ ወሰሊክ እምነ አልባስኪ፡ ሰሎሞን አብኪ ተነበየ ወይቤ፡ ፄና አንፍኪ ከመ ፄና ስኂን፡ ገነት ዕፁት እኅትየ መርዓት፡ ገነት ዕፁት ዐዘቅት ኅትምት ፍናወ ዚአኪ፡ ገነት ስለ ፍሬ አቅማሕ፡ ቆዕ ምስለ ናርዶስ፡ ናርዶስ ዘምስለ መጽርይ ቀጺመታት ወቀናንሞስ ምስለ ኩሉ ዕፀወ ሊባኖስ፡ ከርቤ ወዓልዉ ምስለ ኩሉ መቅድመ ዕፍረታት፡ ነቅዐ ገነት ዐዘቅተ ማየ ሕይወት ዘይዉኅዝ እምሊባኖስ፡ ወልድኪ ሣህሎ ይክፍለነ ሰአሊ ለነ ቅድስት።
        \t15.	በትረ አሮን እንተ ሠረፀት ዘእንበለ ተክል ወኢሠቀይዎ ማየ በቤተ መቅደስ፡ ወረሰያ ድሉተ ለካህናት፡ ከማሃ አንቲኒ ነበርኪ ዉስተ ቤተ መቅደስ በቅድስና ወበንጽሕ ወወፃእኪ እምቤተ መቅደስ በክብር ወበዓቢይ ፍሥሓ፡ ወሠረፀ እምኔኪ ፍሬ ሕይወት ዘበአማን እግዚእነ ወመድኃኒንነ እየሱስ ክርስቶስ፤ ኦ ቅድስት ዘእንበለ ሩካቤ ረከብኪ ወልደ በከመ ተጠየቂዮ ለመልአክ ወይቤሌኪ፡ መንፈስ ቅዱስ ይመጽእ ላዕለኪ ወኃይለ ልዑል ይጼልለኪ፡ ወልድኪ ሣህሎ ይክፈለነ ሰአሊ ለነ ቅድስት።
        \t16.	ለኪ ይደሉ ለአግብርትኪ ወለአእማትኪ ትሰአሊ ለነ ኅበ ወልድኪ፡ ለእለ አመነ በስመ ወልድኪ፡ ኦ ምልእተ ጸጋ፡ ኦ ሙኃዘ ፍሥ ሓ፡ ፈድፋደ ብኪ ግርማ ራእይ ዘየዐቢ እምኪሩቤል እለ ብዙኃት አዕንቲሆም ወሱራፌል እለ ስድስቱ ክነፈሆም፡ እልክቱ ይከድኑ ገጾሙ ወእገረሆሙ በአርአያ ትእምርተ መስቀል፡ ከመ ትድኅኑ እምእሳት ዘይወፅእ እመለኮተ ወልድኪ፡ አንቲሰ ኮንኪ ማኅፈደ ለመለኮት፡ ወኢያዉዐየኪ እሳተ መለኮት ፆርኪ ነበልባለ እሳት፡ ወኢያዉዐየኪ ነበልባለ መለኮት፡ ተመሰልኪ ዕፀ ጳጦስ ዘረእየ ሙሴ በነደ እሳት ወዕፀታ ኢዉዕየ፡ ከማሁ ኢያዉዐየኪ እግዚአ ኃይላት ዘኩለንታሁ እሳት ፍጹም፡ አንቲ በአማን ዘኮንኪ ምክሐ ለዘመደ ክርስቲያን።
        \t17.	ወብኪ ቅሩባነ ኮነ እምድር ለመኅደር ዉስተ አርያም፡ በእንተ ተሠግዎቱ ለወልደ አምላክ እምኔኪ ሰአሊት ለነፍሳቲነ ሕይወተ ኦ ጸጋዊተ ምሕረት ለእለ የአምኑ በጸሎታ፡ ሰአሊ ለነ ኅበ እግዚእነ ወመድኃኔነ ኢየሱስ ክርስቶስ ያጽንዐነ በርትዕት ሃይማኖት ዉስተ አሚነ ዚአሁ ወዘአቡሁ ወዘቅዱስ መንፈሱ፡ ይጸግወነ ሣህሎ ወምሕረቶ ትሥረይ ኃጢአተነ በብዝኅ ምሕረቱ፡ ስብሐት ለኪ ኦ ወላዲተ እግዚአ ኪሉ አኮቴት ወክብር ለአብ ወወልድ ወመንፈስ ቅዱስ፡ ይእዜኒ ወዘልፈኒ ወለዓለም ዓለም አሜን ወልድኪ ሣህሎ ይክፍለነ፡ሰአሊ ለነ ቅድስት።
        \t18.	በእንተ ተሠግዋቱ ለወልደ አምላክ እምኔኪ፡ ወብኪ ቅሩባነ ኮነ እምድር ለማኅደር ዉስተ አርያም፡ብኪ ወበስመ ወልድኪ ቅሩባነ ኮነ። ጸሎታ ለማርያም ወስእለታ።

    </string>

    <string name="reader_prayer_yiwedswea_melaekt_header_label">
        ይዌድስዋ መላእክት
    </string>

    <string name="reader_prayer_yiwedswea_melaekt_label">

        \t1.	ይዌድስዋ መላእክት ለማርያም በዉስተ ዉሥጤ መንጦላዕት፡ ወይበልዋ በሐኪ ማርያም ሐዳስዩ ጣዕዋ።
        \t2.	ይቤላ መልአክ ለማርያም ተወከፈዮ ለቃል ኅቤኪ ይመጽእ ወበማኅፀነ ዚአኪ የኅድር፡ እፎ ቤተ ነዳይ ኅደረ ከመ ምስኪን እምሰማያት ወረደ ላዕሌሃ ፈቲዎ ሥነ ዚአሃ ወተወልደ እምኔሃ።
        \t3.	ወበሳድስ ወርኅ ተፈነወ ገብርኤል መልአክ እምኅበ እግዚአብሔር ኅበ አሐቲ ሀገር ዘገሊላ እንተ ስማ ናዝሬት ኅበ ድንግል እንተ ተፍኅረት ለብእሲ ዘስሙ ዮስፍ ዘእምቤተ ዳዊት፡ ወስማ ለይእቲ ድንግል ማርያም፡ ቦአ መልአክ ኅቤሃ ወይበላ ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ፡ ብርክት አንቲ እምአንስት ወርእያ ደንገፀት እምቃሉ ወሐለየት ወትቤ፡ እፎኑ ከመዝኑ እንጋ አምኃ ይትአምኁ ወይበላ መልአክ ኢትፍርሂ እስመ ረከብኪ ሞገሰ ብኅበ እግዚአብሔር ወናሁ ትፀንሲ ወትወልዲ ወልደ ወትሰምዩዮ ስሞ ኢየሱስ ዉእቱ ዐቢይ ወይትሰመይ ወልደ እግዚአብሔር ልዕል። ወይሁቦ እግዚአብሔር አምላክ መንበረ ዳዊት አቡሁ።ወይነግሥ ለቤተ ያዕቆብ ለዓለም ወአልቦ ማኅለቅት ለመንግስቱ፡ ትቤሎ ማርያም ለመለክ እፎኑ ይከዉነኒ ዘንቱ እንዘ ኢየአምር ብእሴ እፎኑ ይከዉነኒ አዉሥኦ መልአክ ወይበላ መንፈስ ኢግዚአብሔር ቅዱስ ይመጽእ ልዕሌኪ ወኃይለ ልዑል ይጸልለኪ ዘኒ ይትወለድ እምኔኪ ቅዱስ ዉእቱ ወይሰመይ ወልደ እግዚአብሔር ልዑል፡ ወናሁ ኤልሳቤጥኒ እንተ እመአዝማድኪ ይእቲ ፀንሰት ወረከበት ወልደ በልኅቃቲሃ ወበርሥዐቲሃ ፡ ወናሁ ሳድስ ዝንቱ ወርኅ ለእንተ ይብልዋ መካን እስመ አልቦ ነገር ዘአይሰአኖ ለእግዚአብሔር፡ ትቤሎ ማርያም ለመለክ ነየ አመቱ ለእግዚአ ኩሉ ነየ አመቱ።ይኩነኒ በከመ ትቤለኒ።
        \t4.	ይቤላ መልአክ ሰላም ለኪ፡
        \t      ይቤላ ግብርኤል ሰላም ለኪ፡
        \t      ማርያም ድንግል ሰላም ለኪ፡
        \t      ወላዲተ አምላክ ሰላም ለኪ፡
        \t      ማርያም ቅድስት ሰላም ለኪ፡
        \t      ማርያም ዉድስት ሰላም ለኪ፡
        \t      ማርያም ፍሥሕት ሰላም ለኪ፡
        \t      ማርያም ብፅዕት ሰላም ለኪ፡
        \t      ማርያም ቡርክት ሰላም ለኪ፡
        \t      ማኅደረ መለኮት ሰላም ለኪ፡
        \t      ደብተራ ፍጽምት ሰላም ለኪ፡
        \t      እኅተ መላእክት ሰላም ለኪ፡
        \t      ወእመ ኩሉ ሕዝብ ሰላም ለኪ፡
        \t      እግዚእትነ ማርያም ሰላም ለኪ፡
        \t      ሰላማዊት ሰላም ለኪ፡
        \t      ቀደሰኪ ለማህደሩ ልዑል ሰላም ለኪ፡
        \t      አብደረኪ ወኅረየኪ ከመ ትኩኒዮ ማኅደሮ ሰላም ለኪ፡
        \t      በአልባሰ ወርቅ ዑፅፍት ወኁብርት ሰላም ለኪ።
        \t      ክንፈ ርግብ በቡሩር ዘግቡር ሰላም ለኪ፡
        \t      ወገበዋቲሃኒ በሐመልማለ ወርቅ ማርያም ሥርጉት ሰላም ለኪ፡
        \t      ኆኅተ ምሥራቅ ወእሙ ለብርሃን ሰላም ለኪ፡
        \t      ትበርሂ እምፀሓይ ወትትሌዐሊ እምአድባር ሰላም ለኪ፡
        \t      ማርያም ኅርት ወክብርት ሰላም ለኪ፡
        \t      ሰአሊ ለነ ኅበ እግዚእነ ወመድኃኒነ ኢየሱስ ክርስቶስ፡ ከመ ያድኅነነ እመ ይመጽእ በስብሐተ አቡሁ ምስለ መላእክቲሁ ቅዱሳን፡ እመ ያቀዉም አባግዐ በየማኑ ወአጣሌ በፀጋሙ፡ ያቁመነ በየማኑ ምስለ እስጢፋኖስ ሰማዕት ወየዉሓንስ መጥመቅ።ወምስለ ኩሎሙ ቅዱሳን ወሰማዕት ለዓለመ ዓለም አሜን።
        \t5.	ጸሎታ ለማርያም ወስእለታ ያድኅነነ እመዓተ ወልዳ፡ጸሎታ ለማርያም ወስእለታ ለርእሰ ሊቃነ ጳጳሳት............ይዕቀቦ እመዓተ ወልዳ፡ ጸሎታ ለማርያም ወስእለታ ለመፍቅረ አምላክ ................ይዕቀቦ እመዓተ ወልዳ፡ ጸሎታ ለማርያም ወስእለታ ለሕዝበ ክርስቲያን ይዕቀቦሙ እመዓተ ወልዳ፡ ጸሎታ ለማርያም ወስእለታ ለሀገሪትነ ኤርትራ ይዕቀባ እመዓተ ወልዳ።

    </string>

    <string name="reader_prayer_melka_mariam_header_label">
        መልክዐ ማርያም
    </string>

    <string name="reader_prayer_melka_mariam_label">

        \t1.	ማርያምሰ ኃርየት መክፈልተ ሠናየ ዘኢየኅይድዋ ይእቲ ፀዓዳ ዘእምነገደ ይሁዳ ሠረገላተ አሚናዳብ ንብረታ። በኅዳር ጽዮን "ሙሴኒ ይቤላ" በል።
        \t2.	ሰላም ሰላም ለዝክረ ስምኪ ሐዋዝ፡ እምነ ከልበኔ ወቍስጥ ወእምነ ሰንበልት ምዑዝ፡ ማርያም ድንግል ለብሲተ ዐቢይ ትእዛዝ፡ ይሥቅየኒ ለለጽባሑ ወይነ ፍቅርኪ አዚዝ፡ ከመ ይሠቅዮ ዉኂዝ ለሠናይ አርዝ። ሰላም ለሥዕርተ ርእስኪ ዘተንእደ ፅፍሮሁ፡ ለአቡኪ በከናፍሪሁ፡ ማርያም ድንግል ለእግዚአብሔር ጽርሑ፡ ለገብርኪ እግዚእትየ ኢትኅድግኒ እላሁ፡ ከመ ኢይበሉኒ ፀር አይቴኑመ ምክሑ።
        \t3.	ሰላም ለርእስኪ በቅብዐ ቅዳሴ ርሑስ፡ አኮ አኮ በቅብዐ ደነስ፡ ማርያም ድንግል ንጽሕተ ሥጋ ወነፍስ፡ ያንጽሓኒ እምነ ርኩስ በፍሕመ ቍርባኑ ቅዱስ፡ አዝዚዮ ለሱራፊ ዘሰማይ ቀሲስ።
        \t4.	ሰላም ለገስኪ ዘጥቀ ይልሂ፡ እምሥነ ከዋክብት ወወርኅ ወእምሥነ ፀሐይ መብርሂ፡ ማርያም ድንግል ፍናዋትየ ሠርኂ፡ በመዓልት ወበሌሊት ኢይርከበኒ ጸናሒ፡ መሥገርተ አበሳ ዘይጠፍር ወግበ ዘይደሂ። ሰላም ለቀራንብትኪ ደመናተ ብካይ እለ ኮና፡ ከመ አመ አሕመመ ወልደኪ ቅንአተ ቀያፍ ወሐና፡ ማርያም ድንግል ለባሲተ ንጽሕ ወቅድስና፡ አስምዕኒ ነገረ ጽድቅ ዘያስተፌሥሕ ሕሊና፡ ከመ አስተፍሥሐኪ ጥቀ ዘመልአክ ዜና።
        \t5.	ሰላም ለአዕይንትኪ ዘተመሰላ አብያዘ፡ እለ ይፌጽማ ትእዛዘ፡ ማርያም ድንግል እንተ ኢተአምሪ ጋዕዘ፡ ናዝዝኒ በንባብኪ እመ ልብየ ተከዘ፡ በሐብለ ሰቆቃዉ ጽኑዕ ኢይኩን እኁዘ።
        \t6.	ሰላም ለአዕዛንኪ እለ ሰምዓ ቃሎ፡ እግዚአብሔር እግዚእ ሶበ ለገብርኤል ተመስሎ። ማርያም ድንግል ጽሕቅት ለተሣህሎ፡ ሶበ ለልብየ እሳተ ኅዘን አሕለሎ፡ ያፅምአኒ እላ ነገርየ ኩሎ።
        \t7.	ሰላም ለመላትሕኪ በእሳተ አንብዕ እለ ዉዕያ፡ ጊዜ ሰቀሉ በኩረኪ ዉሉደ ራኄል ወልያ፡ ማርያም ድንግል ለነብስየ ደብረ ምስካያ፡ አድኅነኒ እምአፍ ደም ዘአናብስተ ሐቅል አርአያ፡ ከመ ማኅፈር ጠቢብ ወምእመን ኬንያ።
        \t8.	ሰላም ለአዕናፍኪ መሳክወ ሠናይ መዓዛ፡ ይኄይስ ፈድፋደ እምፄና ስኂን ዘጠረጴዛ፡ ማርያም ድንግል ለሕይወትየ ምርጉዛ፡ ሰዋስዉ ዘምድረ ሎዛ እንተ ርእየኪ ወሬዛ፡ አመ ዕለተ ፍዳ ኩንኒ ቃዉመ ወቤዛ።
        \t9.	ሰላም ለከናፍርኪ ከመ ፍሕሶ ቀይሕ፡ ቅድሴ ወንጽሕ፡ ማርያም ድንግል ኆኃተ ጽባሕ፡ ባልሕኒ እምነ ወይሌ ወአንግፍኒ እምላህ፡ እስመ ለልብየ ኅዘኑ ብዙኅ፡፡ ሰላም ለአፍኪ ዘሰዐመ ርስነ፡ እንዘ አበ አዕሩግ ዉእቱ በጊዜ ኮነ ሕፃነ፡ ማርያም ድንግል ዘትፄንዊ ስኅነ፡ ኅፍረተ አበሳ ሶበ ገጽየ ተከድነ፡ ለናዝዞትየ እሙ ብጽሒ ፍጡነ።
        \t10.	ሰላም ለአስናንኪ ሐሊበ ዕጐልት ዘተዛወጋ፡ ወመራዕየ ቅሩፃተ እለ እምሕፃብ ዐርጋ፡ ማርያም ድንግል ለደብተራ ስምዕ ታቦተ ሕጋ፡ አፍቅርኒ እንበለ ንትጋ ለብእሴ ደም ወሥጋ፡ ዘየዐቢ እምዝ ኢየኅሥሥ ጸጋ።
        \t11.	ሰላም ለልሳንኪ ሙኃዘ ሐሊብ ወመዓር፡ ዘተነብዮ ወፍቅር፡ ማርያም ድንግል ወለተ ድኁኃን፡ አድባር፡ ኅብእኒ እምዐይነ ፀር ወአንጽሕኒ እምነዉር፡ እስመ ተስፋየ አንቲ በሰማየ ወምድር። ሰላም ለቃልኪ እምአስካለ ወይን ጥዑም፡ ወእምድምፀ ናብሊስ አዳም ዘያረስዖ ለሕማም፡ ማርያም ድንግል ዘብርሃነ ሕይወት ተቅዋም፡ እመ ተሀዉከ በላዕለየ ማዕበለ ዝንቱ ዓለም፡ ከመ ያርምም ገሥፂዮ መሓሪት እም።
        \t12.	ሰላም ለእስትንፋስኪ ዘመዓዛሁ ሕይወት፡ ከመ መዐዛ ዕፅ ኅሩይ ዘዉስተ ገነት፡ ማርያም ድንግል ቤተ ቅድሳት፡ጽንሕኒ ዉስተ ሠናይ ወሠዉርኒ እሞት፡ በአክናፍኪ ርግብየ ኅሪት።
        \t13.	ሰላም ለጉርዔኪ ሠናይ እምወይን፡ በከመ ይቤ ሰሎሞን፡ ማርያም ድንግል ለባሲተ ዐቢይ ብርሃን፡ ክድንኒ ገርዜነ ጸጋ ኢያዕፅበኒ ዕርቃን፡ ዘኢአነምዎ ጠቢባን በኪን።
        \t14.	ሰላም ለክሳድኪ ቃማ ንጽሕ ዘዐነቀ፡ ከመ አዋልድ አኮ ብሩረ ወወርቀ፡ ማርያም ድንግል ዘተመሰልኪ ማዕነቀ፡ ሕይወትየ በንዝህላል እመ ተሠልጠ ወኅልቀ፡ ወስክኒ ክራማተ እስከ እገብር ጽድቀ።
        \t15.	ሰላም ለመታክፍትኪ እለ ግኁሣት እማንቱ፡ ለጌጋይ እምነ አርዑቱ፡ ማርያም ድንግል ለሆሤዕ ሠርጐ ትርሲቱ፡ በልኒ እግዝእትየ ጸሕቀ ሕሊናየ ዝንቱ፡ ፍኖተ የማን ይምራሕከ ወተአኰት ቦቱ።
        \t16.	ሰላም ለዘባንኪ እምዘባነ ኪሩብ ዘዐብየ፡ ሐዚሎ እሳተ ወእምርስነ ነዱ ኢዉዕየ፡ ማርያም ድንግል ፈጻሚተ ኩሉ ጻሕቅየ፡ ሀብኒ እግዝእትየ ዘተመነይኩ ሠናየ፡ እንበለ አፅርዖ ፍጡነ በጺሐኪ ዝየ።
        \t17.	ሰላም ለእንግድዓኪ ለእሳተ መለኮት ምርፋቁ፡ ማርያም ድንግል ለነዳይ ንዋየ ወርቁ፡ እመ ነገደ ርኅቀ ወሖረ ዕራቁ፡ ኢያኅዝኖ ሲሳይ እስመ አንቲ ስንቁ።
        \t18.	ሰላም ለኅፅዊተ ለጥበበ ሰማይ ምዕራፋ፡ ዘኢትረከብ ሱታፋ፡ ማርያም ድንግል ጸጋዊተ ሰላም ወተስፋ፡ ኩንኒ እግዚእተየ ቅድመ ፀርየ ሐገፋ፡ ከመ ዖፍ አፍኅርቲሃ ትሤዉር በክንፋ።
        \t19.	ሰላም ለአእዳዉኪ እሳተ መለኮት እለ ገሠሣ፡ አውቃፈ ብሩረ ወወርቅ ለሥርጋዌሆን ኢኅሠሣ፡ ማርያም ድንግል ለመካን ህንባበ ከርሣ፡ አንጽሕኒ እግዝእትየ ለፍትወተ ዓለም እምርኩሳ፡ በዲበ ሥጋየ ኢትንበር ነጊሣ።
        \t20.	ሰላም ለመዛርዕኪ ዘተረሰያ ኃይለ፡ ከመ ይፁራ ነበልባለ፡ ማርያም ድንግል እንተ ኅጣእኪ መምሰለ፡ ኃጢአትየ ለገብርኪ ከመ ፈድፈደ ተለዐለ፡ ከመ ጥቅም ዘባቢል ረስዩ ንኁለ።
        \t21.	ሰላም እብል ለኩርናዕኪ እዌድሶ፡ ለእሳተ መለኮት በላዒ አምጣነ ኮነ ትርአሶ፡ ማርያም ድንግል ምዕዝት ዘእምአንክሶ፡ ህልዊ ደርገ ምስሌየ እንዘ አልብኪ ተግኅሦ፡ ለሕሊና ልብየ ወትረ እንግርኪ ማኅሠሣ።
        \t22.	ሰላም ለእመታትኪ እለ ጸንዓ ይፍትላ፡ ሜላተ ወወርቀ በናዝሬት ወበገሊላ፡ ማርያም ድንግል ለዮዲት ጥበበ ቃላ፡ ብጽሒ በሠረገላ ንትመሐል መሐላ፡ ከመ ታኅድርኒ በብሔር ዘተድላ።
        \t23.	ሰላም ለእራኃትኪ እለ ስፋሐት ለመጥዎ፡ ማርያም ድንግል እስእለኪ በተስፋዎ፡ ከመ እክሀል በበ ፆታሁ ስብሐታተኪ ዜንዎ፡ ለገብርኪ ዓብድ ምልእኒ ለብዎ።
        \t24.	ሰላም ለአፃብዕኪ እምእራኃ እዴኪ እለ ሠረፃ፡ እምኁልቈ ሠላድ ወስብዕ እንዘ ኢየሐፃ፡ ማርያም ድንግል ደብረ ኤልያስ ነቢየ ፋጻ፡ ዕቀብኒ በረድኤትኪ እምነ እርዌ ዘኆፃ፡ ህየንተ ሠናይ ለሰብእ ዘይሁብ ዐመፃ።
        \t25.	ሰላም ለአፅሁብ እዴኪ መልዕልተ አፃብዕ እለ ሠረቃ፡ በበሕቅ ዘልፈ እንዘ ይልኅቃ፡ ማርያም ድንግል ማኅቶትየ በውስተ ጣቃ፡ ኢትሰድኒ ለገበርኪ ለዓመትየ በንፍቃ፡ ዝንቱ ውእቱ ለልብየ ጻሕቃ።
        \t26.	ሰላም ለአጥባትኪ እለ አውኃዛ ፍጽመ፡ ድንግልናዌ ሐሊበ ዉስተ አፈ አምላክ ቅድመ፡ ማርያም ድንግል እንተ አምጻእኪ ሰላመ፡ ኅክታመ፡ ዘእንበሌኪ ኢየኅሥሥ እመ።
        \t27.	ሰላም ለገቦኪ ዘሐመልማለ ወርቅ ክዳኑ፡ በከመ ዳዊት ይዜኑ፡ ማርያም ድንግል ለያቆብ ሞገሰ ሥኑ፡ በልኒ እግዝእትየ አፈቅረከ አኮኑ፡ እንዘ ረዳኢትከ አነ ዘይክለከ መኑ።
        \t28.	ሰላም ለከርሥኪ ዘአፈድፈደ ተበፅዖ፡ እምታቦተ ሙሴ ነቢይ ለጽሌ ትእዛዝ ዘየኅብኦ፡ ኣምርያም ድንግል ጊዜ ጽዋዕኩኪ በአስተብቍዖ፡ ለፀርየ ብእሴ ዐመፃ ኃይለ ዚአኪ ይጽብዖ፡ እስከነ ያስቆቁ ጥቀ ድኅሪተ ገቢኦ።
        \t29.	ሰላም ለልብኪ እምነ በቀል ርኅቅ፡ እምጥነ ዐረብ ወሠርቅ፡ ማርያም ድንግል ገነት ኅሩያን ደቂቅ፡ ክድንኒ ልብሰ ከብካብ ለቅኑይኪ ዕሩቅ፡ ከመ ጽጌሁ ዘወርቅ።
        \t30.	ሰላም እብል ለኩልያትኪ ክልኤ፡ ዘቅብዐ ክህነት ቀርን ወዘወይነ ትፍሥሕት ግምዔ፡ ማርያም ድንግል ብልኒ ቅድመ ጉባኤ፡ ሕፃንየ በእንቲአየ ይከዉነከ ረዳኤ፡ እመራደ ፀርከ ሕቀ ኢትፍራህ ትንሣኤ።። ሰላም ለሕሊናኪ ሐልዮ ሠናያት ልማዱ፡ ወገበረ ምሕረት መፍቅዱ፡ ማርያምን ድንግል ለዳዊት ወለተ ወልዱ፡ ንዝሕኒ በአዛብኪ ዘይትረከብ ዘመዱ፡ ወበማየ ሕይወት ሕፀብኒ እምበረደ እፃዕዱ።
        \t31.	ሰላም ለአማዑትኪ ነበልባለ ኅዘን ዘአውዐየ፡ እመ ወዐለ ወልዲኪ ስቄለ በቀራንዮ፡ ማርያም ድንግል ፀምረ ጠለ ዘተነበዩ፡ ጌጋይየ አስተርአዮ እንተ አልብኪ ተፈልዮ፡ በሥርዐተ ካህን ላዕሌየ አንኂ ጸልዮ።
        \t32.	ሰላም ለንዋየ ዉሥጥኪ አምሳለ ንዋያ ለደብተራ፡ ስብሐተ ልዑል ዘይሤዉራ፡ ማርያም ድንግል ትምክሕተ ደቂቃ ለሣራ፡ ባልሕኒ ወለተ ቅስራ ለዓለመ ጽልመት እምፃዕራ፡ እስመ መቅዓን ወጠዋይ ምሕዋራ።
        \t33.	ሰላም ለንዋየ ውሥጥኪ አምሳለ ብዋያ ለመቅደስ፡ ንዋይኪሰ ኢየሱስ ክርስቶስ፡ ማርያም ድንግል ዘገዳመ ሲና ጳጦስ፡ ከመ ያነቅሖ ለልበ ዘፋኒ ናብሊስ፡ ፍቅርኪ ያንቅሐኒ በሥጋ ውነፍስ።
        \t34.	ሰላም ለኅንብርቲኪ ከመ ማዕከክ ርእየቱ፡ ዘኢየዓርቅ እምቱስሕቱ፡ ማርያም ድንግል ለካህን ዕፀ ኅርየቱ፡ ከመ ኢይኩን ፅሩዐ ንባበ አፍየ ዝንቱ፡ በጽዋዐ ኪሩብ ደዩዮ ወሡጢዮ ሎቱ።
        \t35.	ሰላም ለማኅፀንኪ ለእግዚአብሔር ማኅፈዱ፡ ዘሐነፀኪ የማነ እዱ፡ ማርያም ድንግል ማዕዝት ዘእምናርዱ፡ ኅቤኪ ያንቀዐዱ ለረኪበ ኩሉ ምፍቅዱ፡ ምስለ ካልኡ ዐይንየ አሐዱ።
        \t36.	ሰላም ለማዕፀንኪ ለእግዚአብሔር ዘውጉ፡ ብዑድ ሥርዐቱ ወፍሉጥ ሕጉ፡ ማርያም ድንግል ለአስካለ ሕይወት ሐረጉ፡ በልኒ እግዝእትየ ኃጢአተከ ኅደጉ፡ ወመኃልየከ ስማየ አዕረጉ።
        \t37.	ሰላም እብል ለድንግልናኪ ዕፅው፡ እንተ እምኔሁ ሠረቀ ፀሐየ መለኮት ኅትው፡ ማርያም ድንግል ዘሥነ ንጽሕኪ ፍትው፡ ለኅዲር በበፍናዉ በአህጉር ወበድው፡ ዕቀኒ ወለቶሙ ለኄራን አበዉ።
        \t38.	ሰላም ለሐቌኪ በትረ ሌዋዊ ሣዉዕ፡ ዘኢሐፀነኪ ጠል ወዘኢ ሠቀየኪ ነቅዕ ፡ ማርያም ድንግል እግእእተ መላእክት ወሰብእ፡ ሰድኒ ብሔረ ፍግዕ በትንባሌኪ ባቍዕ፡ ምስለ ኅሩያንኪ ደርገ አበሉ በስንዕ።
        \t39.	ሰላም ለአቍያጽኪ እለ ይነብራ ድርገተ፡ እምነ አብራክኪ ላዕለ ወእምነ ሐቌኪ ታሕተ፡ ማርያም ድንግል እንተ ኢተአምሪ ርስሐተ፡ ጽባሐ ወምሴተ ኩሎ ዕለተ፡ ዘይስማዕ ምሕረተኪ ግብሪ ሊተ።
        \t40.	ሰላም ለአብራክኪ በስብሐተ ልዑል ዘአስተብረካ፡ እምአመ ወሀቡኪ ብፅዐ ውስተ አሪታዊት ታዕካ፡ ማርያም ድንግል መንበር ዘአብነ ፔካ፡ ግዜ ስደቶሙ ለኃጥአን እምዐፀደ ዐባይ ፋሲካ፡ ፄውዉኒ መንገሌኪ እኩንኪ ምህርካ።
        \t41.	ሰላም ለአእጋርኪ እለ ፃመዋ በረዊፅ፡ እምቤተ ልሔም ዘይሁዳ እስከ ምድረ ግብጽ፡ ማርያም ድንግል ሥርዓተ ነበልባል ዕፅ፡ ለኅዲር በቤተ ናሕስ እንተ መልዕልተ ኰኩሕ ህኑጽ፡ አጥብብኒ በተግሣፅ ወሡቅኒ እምዳኅፅ።
        \t42.	ሰላም እብል ለዘዚአኪ ሰኰና፡ ዘኢድኅፀ በውስተ ፍና፡ ማርያም ድንግል ትእምርተ ኪዳን ቀስተ ደምና፡ አምዕዝኒ በዕፍረትኪ ወጸግውኒ ጥዒና፡ በከመ ትገብር እም ለንኡስ ሕፃና።
        \t43.	ሰላም ለምከየድኪ እለ ረከቦን መከራ፡ እምፍርሃተ ቀተልት ሐራ፡ እንበለ አሣእን አመ ሖራ፡ ማርይም ድንግል ታቦተ ቃለ ጽድቅ መንፈቀ ዕሥራ፡ ዕጐላት እምዕጐሊሆን ከመ ኪያኪ አፍቀርኩኪ አፍቅርኒ እምይእዜ ለግሙራ።
        \t44.	ሰላም እብል ዘአእጋርኪ አፃብዐ፡ ሐሳበ ኁልቆን ዘኮነ ምስለ ስድስ ርብዐ፡ ማርያም ድንግል ዘተሰመይኪ ምሥዋዐ፡ በረዊፅ ወብጉጉአ አፍጥኒ መጺአ፡ ሶብ አፋየ ስመኪ ስውዐ።
        \t45.	ሰላም ለአፅፋረ እግርኪ ዘኢፈቀዳ ለሥርጋዌ፡ ጥምዐታተ ሕምር ምድራዌ፡ ማርያም ድንግል ሐውልተ ስምዕ ዘወልደ ነዌ፡ ሡቅኑ እምትንታኔ ወባልሕኒ እምአርዌ፡ ላዕለ እምየ ዘአምጽአ ደዌ።
        \t46.	ሰላም ለቆምኪ በቀልተ ዘተመስለ፡ ኅበ ሙኅዘ ማይ ዘበቈለ፡ ማርያም ድንግል እስእለኪ ስኢለ፡ ኢይረድ ታሕቲተ ምጥቅኒ ላዕለ፡ ኢረከብኩ በርኅራኄ ከማኪ ዘብዕለ።
        \t47.	ሰላም ለመልክዕኪ ዘተሠርገወ አሜረ፡ ዘያበርህ ወትረ፡ ፍቅርትየ አንቲ እንተ ታበድሪ ፍቅረ፡ አርእይኒ ገጸ ዚአኪ ማርያም ምዕረ፡ ዘኢይሰምዖ ካልእ እንግርኪ ነገረ።
        \t48.	ሰላም ለፀአተ ንፍስኪ እንበለ ፃዕር ወፃማ፡ ለነቢር ዘልፈ በየማነ ወልድኪ ፌማ፡ ማርያም ድንግል ክልልተ ሞገሰ ወግርማ፡ አጽንዒ በረድኤትኪ ለሕይወትየ ድካማ፡ እምሕይወተ ኄራን አበው ኢታሕ ጽጺ ዐቅማ።
        \t49.	ሰላም እብል በድነ ሥጋኪ ጽሩየ፡ ዘተመሰለ ባሕርየ፡ ኣርያም ድንግል ዐፀደ ወይንየ፡ ንስቲተ ለዕበይኪ እንተ አቅረብኩ ግናየ፡ ኢይትኅደግ ዲበ ምድር ምሥጢ ሰማየ።
        \t50.	ሰላም ለግንዘተ ሥጋኪ በእደ ሐዋርያት አርጋብ፡ በአፈወ ዕፍረት ቅድው ዘሐሳበ ሤጡ ዕፁብ፡ ማርያም ድንግል ወለተ ኅሩያን ሕዝብ፡ ረሰይኩኪ እግዝእትየ ህየንተ እም ወአብ፡ ይኅፅነኒ ከመ ጥብ ፍቅርኪ ሐሊብ።
        \t51.	ሰላም ለመቃብርኪ ለጌቴሴማኒ በመርኅባ፡ እንተ ይእቲ ለኢየሩ ሳሌም ቅሩባ፡ ማርያም ድንግል ለሀገረ መንግሥት ርግባ፡ ትትሜጦ ወርቅ እምአፌር ወጸበለ አፈው እምበሳ፡ ጌቴሴማኒ ለሥጋኪ ምስካባ።
        \t52.	ሰላም ለመቃብርኪ ለኢየሩ ሳሌም በአድያማ፡ እንተ ይእቲ ጌቴሴማኒ ስማ፡ ማሪያም ሰንበተ ዕረፍተ ጽዑራን እምፃማ፡ አመኅደረ ላዕለኪ ፀሐየ ቅዱሳን ዘራማ፡ ኃይለ ልይለ ጸለለኪ በመንክር ግርማ።
        \t53.	ሰላም ለፍልሰተ ሥጋኪ መካነ ፍሥሓ ምጡቀ፡ በአእባነ ባሕርይ በተነድቀ፡ ማርያም ድብተራ እንተ ኢትትከደኒ ሠቀ፡ ጽሒፈ ውዳሴኪ እምኪ ኅልቀ ሶበ ኮነ ጥቀ፡ ዝናመ ክረምት ቀለመ ወሰማይ ረቀ።
        \t54.	ሰላም ለፍልሰተ ሥጋኪ ወለተ ንጉሥ ይሁዳ፡ ወለተ ሌዊ እኁሁ ዘሀብተ ክህነቱ አግዳ፡ ማርያም ድንግል ምዕዝት ዘእምስጌ ረዳ፡ በጽሒፍ ኢይፌጽሞ ለስብሐትኪ እንግዳ፡ እመ ኮነ በቅድሜየ ስፍሐ ምድር ሠሌዳ።
        \t55.	ሰላም ለፍልሰተ ሥጋኪ ደባትረ ብርሃን ኅበ ተተክሉ፡ ለገነተ ጽባሕ በማእክሉ፡ ውድስት አንቲ ወስብሕት በአፈ ኩሉ፡ እምነ ጻድቃን ዘታሕቱ ወእምትጉሃን ዘላዕሉ፡ ማርያም ለኪ ስብሐተ አደሉ።
        \t56.	በዝንቱ ቃለ ማኅሌት ወበዝንቱ ይባቤ፡ ለዘይስእለኪ ብእሲ ጊዜ ረከቦ ምንዳቤ፡ ማርያም ዕንቁየ ክርስቲሎቤ፡ ወምዕዝተ ምግባር እምከርቤ፡ ዘጸገየ ማኅፀንኪ አፈወ ነባቢ።
        \t57.	ስብሓት ለኪ ማርያም በኁልቈ ኩሉ ሥዕርትየ፡ ስብሐት ለኪ ማርያም በኁልቈ ኩሉ ዘተርአየ፡ ስብሐት ለኪ ንግሥትየ በኁልቈ ኩሉ ዘኢያስተርአየ፡ ስብሐተ ድንግልናኪ ዘልፈ ይነግር አፍየ።
        \t58.	እግዚአብሔር ኅቤኪ ፈነወ ቃሎ፡ ገብርኤልሃ አስተማሲሎ፡ ማርይም አምላክ ዘወለድኪ በተደንግሎ፡ ሰላም ሰላም ወሰላም እብሎ፡ ለመልክዕኪ ፈጺምየ ኩሎ።
        \t59.	ለዘኢያፈቅረኪ እግዚትየ ማርያም ውኩፈ ኢይኩን ጽሎቱ፡ ይትገዘም ኑኅ ዓመቱ ወይጥፋእ በከንቱ፡ በአፈ መላእክት ወስብእ ይትረገም ለለሰዓቱ፡ ዘአስተማሰሎ በተውኔት ለማኅሌተ ንግሥኪ ዝንቱ፡ ጌጋዩ ወኃጢአቱ ኢይትኃደግ ሎቱ።
        \t60.	ኦ እግዝእትየ ማርያም ዕቀብኒ ወአድኅንኒ እመከራ ሥጋ ወነፍስ ሊተ ለገበርኪ፡ ሊተ ለአመትኪ።

    </string>

    <string name="reader_prayer_melka_eyesus_header_label">
        መልክዐ ኢየሱስ
    </string>

    <string name="reader_prayer_melka_eyesus_label">

        \t1.	ኢየሱስ ኢየሱስ ኢየሱስ ክርስስቶስ ዘሠረፅከ ኢምቤተ ሌዌ፡ ኮሬባዊ መለኮታዊ፡ ቃል ሰማያዊ እም ድንግል ተወልደ።
        \t2.	ሰላም ለዝክረ ስምከ ስመ መሓላ ሰኢይሔሱ፡ ዘአንበረ ቅድመ እግዚአብሔር በአትሮንሱ፡ ኢየሱስ ክርስቶስ ለዳዊት ባሕርየ ከርሡ፡ አክሊለ ስምከ እንዘ ይትቄጸል በርእሱ፡ አህጉረ ፀር ወረሰ ኢያሱ።
        \t3.	ሰላም ለሥዕርተ ርእስከ ዘሥሙር አብቋሉ፡ ወጽፋቅ ጥቀ ለአርዘ ሊባኖስ አምሳለ ቄጽሉ፡ ኢየሱስ ክርስቶስ ሊቀ ካህናት ዘላዕለ ኩሉ፡ ይጸሐፍ በልሳንየ ለውዳሴከ ፈደሉ፡ ኢይትኃደግ ዲበ ምድር ንባቡ ወቃሉ።
        \t4.	ሰላም ለርእሰከ በመንበረ ክሳድ ዘተሣረረ፡ እንዘ ማእሰ ሥጋ ይለብስ ወእንዘ ይትገለበብ ጸጉረ፡ ኢየሱስ ክርስቶስ ከመ ቃልከ ነገረ፡ ይወርሱ በእንቲአከ ንዳያነ ዓለም ክብረ፡ ወቀደምትኒ ይከዉኑ ድኅረ።
        \t5.	ሰላም ለገጽከ እም ሥነ ኦርይሬስ ስቡሕ፡ ወፍሡሕ ከመ ወርኅ ዘአሜገሃህ፡ ኢየሱስ ክርስቶስ ታቦተ ሕይወቱ ለኖኅ፡ ኅብአኒ እግዚኦ በውሣጤከ ስፋሕ፡ ማየ ኩነኔ አመ ዘንመ አይኅ። ሰላም ለቀራንብቲከ ከመ ክልኤ ክንፈ ኪሩብ፡ እለ ይጸልላ ወትረ አዕይንቲከ ዘርግብ፡ ኢየሱስ ክርስቶስ እደ መዝራእቱ ለአብ፡ አስተጋበ ውስተ ልብየ አቅማሐተ ኩሉ ጥበብ፡ ከመ ጽጌያተ ዘገዳም ያስተጋብእ ንህብ።
        \t6.	ሰላም ለአዕይንቲከ ከመ ምሉእ ምዕቃለ ማይ፡ እለ ይትረአያ ወትረ በመንበረ መጽሔት ርሡይ፡ ኢየሱስ ክርስቶስ መስተሥርየ ኩሉ ጌጋይ፡ ንዝኅኒ እግዚኦ በአዛብከ ሠናይ፡ ወአፃዕድወኒ እምበረድ ጽሩይ።
        \t7.	ሰላም ለአዕዛኒከ ጽልዋተ እለ ኮና፡ አምኅ ነገር ያብኣ ለመኮንነ ውሥጥ ሕሊና፡ ኢየሱስ ክስቶስ ዘያዕቆብ ዓምደ ደመና፡ ምርሐኒ እግዚኦ ኅበ ይትፈቀድ ፍና፡ በዓመተ ርስዐን ወድካም ኢይርአይ ሙስና።
        \t8.	ሰላም ለመላትሒከ እለ ይፈርያ አፈዋተ፡ ከመ ርኄ አፈው ዘይፄኑ ርኁቀ ፍኖተ፡ ኢየሱስ ክርስቶስ እስመ አበ ንፍስየ አንተ በሎሙ ለመላእክት ተፈሥሑ ሊተ፡ ረከብክዎ ለወልድየ በከንቱ ዘሞተ።
        \t9.	ሰላም ለአዕናፈከ መሳክወ ፄና ወአናቅጽ፡ እለ ውዱዳት እማንቱ ማእከለ ክልኤ አብይጽ፡ መልአከ ሕይወትየ ክርስስቶስ አስተሪየኒ በገጽ፡ ናሁ ተመሠጥኩ በጣዕመ መስቀልከ ዕፅ፡ ወተነደፍኩ በፍቅርከ ሐጽ።
        \t10.	ሰላም ለከናፍሪከ ሙኃዛተ ከርቤ ሐዋዝ፡ እምጽጌ ገዳማት ኩሎን ዘፄናሆን ምዑዝ፡ ኢየሱስ ክርስቶስ በግዐ ይስሐቅ እኁዝ፡ ይተከዐው ዉስተ አፋየ ከመ አዜባዊ ውኂዝ፡ ነቅዐ ገቦከ በኩናት ርጉዝ።
        \t11.	ሰላም ለአፍከ ለዮሐንስ ዘስዐሞ፡ ንጽሐ ሕሊናሁ ወልቡ ለዓይነ ፍትወትከ ሶበ አደሞ፡ ኢየሱስ ክርስቶስ መፍቀሬ የዋሃት እምሃት እምተ ቀይሞ፡ ጸግወኒ ማዕፆ አፍ እንተ ይእቲ አርምሞ፡ ለትዕግሥትካ ከመ አእምር ዐቅሞ።
        \t12.	ሰላም ለአስናኒከ አይተ አዕናቍ እለ ተሰክዓ፡ በፈትለ ሥጋ ወደም እስከ ሥረዊሆን ጸንቦ፡ ኢየሱስ ክርስቶስ ዘተሰመይከ ምሥዋዐ ከርስየ ርኅበ ኢግዚኦ ወውሣጤ ጉርዔየ ጸምአ ፡ እንበለ ኩነኔ ሀበኒ ሥጋከ መብልዐ። ሰላም ለልሳንከ በደብረ ታቦር ዘአልኆሰስ፡ ለብርሃን ዐቢይ እስከ ጽላሎቱ ተሐውሰ፡ ነበልባለ እሳት ክርስስቶስ ዘተዋሐድከ ጳጦስ፡ በዋዕየ ፍቅርከ ከመ ሥጋወ አእዋም የብሰ፡ ውሣጤ ሕሊናየ ነደ ወልብየ ጤስ።
        \t13.	ሰላም ለቃልከ እማእሠሪሁ ዘፈትሖ፡ ለፍቅር አልአዛር ኃይለ ሥልጣን ሞት ድኅረ ሞቅሖ፡ ኢየሱስ ክርስቶስ ንጉሥ ሰላም ወተራኅርኆ፡ አባ ወአቡየ እሴብሐከ ሰብሖ፡ ለአንቀጽከ ጸግወኒ መርኆ።
        \t14.	ሰላም ለእስትንፋስከ እስትንፋስ ላህብ ምውቅ፡ ጊዜ ፍና ሠርክ ዘነፍሐ ገነተ ኅሩያን ደቂቅ፡ ኢየሱስ ክርስቶስ ጠፈረ ሃይማኖት ወጽድቅ ይትወኅውኁ ከዋክብት በአየርከ ምጡቅ፤ ወያንበሰብሱ ደመናት በዐረብ ወሠርቅ።
        \t15.	ሰላም ለጉርዔከ በጽምአ ፍቅረ ሰብእ ሐማሚ፡ እስከ ስቴ ሐሞት ጥዕመ ወዘወይነ ትፍሥሕት ከራሚ፡ ኢየሱስ ክርስቶስ መምህረ ጳዉሎስ ዘብንያሚ፡ አመ ነሥአ ማኅተመ ጸጋ እንዘ ስመከ ይሰሚ፡ አልቦ አይሁድ ወአልቦ አረሚ።
        \t16.	ሰላም ለክሣድከ ግብረ መንፈስቅዱስ ኬኒያ፡ አዳም ሥና ወመንክር ላህያ፡ ኢየሱስ ክርስቶስ ነቢይ ወሓዋርያ፡ አመ ወፅአ ስሙዓቲከ በአድያመ ኩሉ ሶርያ፡ ብፁዓት አዕይንት ኪያከ ሶርያ፡ ብፁዓት አዕይንት ኪያከ ዘርእያ። ሰላም ለመትከፍትከ ከመ ልብሰ ክህነት ለጉዮ፡ ጊዜ ፀአተ ፍትሕ ዘፆረ አርዑተ መስቀል በቀራንዮ፡ ኢየሱስ ክርስቶስ በግዐ መድኅኒት ወአስተሥርዮ፡ አስተዳሎከ ለርእስከ ውስተ ዐፀደ ግፍዕ ተርእዮ፡ ወኩሎ በዘይደሉ አቅደምከ ሐልዮ።
        \t17.	ሰላም ለዘባንከ እመለኮቱ ዘኢተዐርቀ፡ እንዘ በአፍአሁ ይትዌከፍ ጥብጣቤ ሕማማት መጽዕቀ፡ ጉንደ ሐረገ ወይን ክርስቶስ እንተ ትፀውር አዕፁቀ፡ በቤተ ከብካብ ጊዜ ትገብር ምርፋቀ፡ ለአስካልከ ረስየኒ ዝቀ።
        \t18.	ሰላም ለእንግድዓከ ቀላየ ልቡና ወአእምሮ፡ በሐመረ ፍትወት ወጻሕቅ ልበ ጠቢባን ዘኢሰፈሮ፡ ኢየሱስ ክርስስቶስ ኂሩት ወተፋቅሮ፡ ሶበ ይገሥሥ ሕልናየ ለመንዲልከ ዘፈሮ፡ ንቅዐ ኅጢአትየ ለገበርከ እምድሩ ይሠሮ።
        \t19.	ሰላም ለኅፅንከ ምርፋቀ በረከት ወሣህል፡ ዘአስመከ ቦቱ ወልደ ዘበዴዎስ ድንግል፡ ኢየሱስ ክርስቶስ ሃይማኖትየ ወንጌል፡ ከመዕፀ ሐምል ስፍሕተ አዕፅቅ ወቄጽል፡ ብዙኅተ አዕዋፈ አጽልሎተ ትክል።
        \t20.	ሰላም ለአኢዳዊከ ጽቡረ እለ ገብራ፡ በምራቀ አፍከ ቅዱስ አዕይንተ ዕዉር ይፍጥራ፡ ትምህርተ ኅቡአት ክርስቶስ ዘትትነገር ኢምጵርስፎራ፡ ነገስታት በእንቲአከ ይገድፋ ጌራ፡ ወዕጠቆሙ ይፈትራ።
        \t21.	ሰላም ለመዛርዒከ ከመ ቀስተ ብርት ጽኑዕ፡ እለ ያነትዓ ፀረ አመ ዕለተ መንፈስ ወጸብዕ። ኢየሱስ ክርስቶስ ጠረጴዛየ ምሥዋዕ፡ አስስትየኒ ማየ ሕይወት ኢመስቀልከ ጽዋዕ፡ ዘእንበሌሁ ኢይድኅን ሰብእ።
        \t22.	ሰላም ለኩርናዕከ ኩርናዐ ክቡድ አንበሳ፡ ዘቀጥቀጠ ኩሎ አርእስተ ሥቡሐን እንስሳ፡ ኢየሱስ ክርስቶስ ሞገሰ ዳንኤል ነቢየ ሱሳ፡ ድኅረ ተፈጸመ ሱባዔ ሰንበታት ስሳ፡ በምጽአትከ ተኅትመ አበሳ።
        \t23.	ሰላም ለእመትከ መስፈርተ መዛርዕ ወእድ፡ እስከ ጽንፈ መስቀል በሐብል ዘስሐብዎ አይሁድ፡ ኢየሱስ ክርስቶስ እምነ አእላፍ ውሉድ፡ ኅድፈኒ ብጥበብከ እምተሠጥሞ ጌጋይ ክቡድ፡ ናሁ በላዕሌየ ተንሥኤ ሞገድ።
        \t24.	ሰላም ለእራኅከ መክፈልተ ሕማማት ሱቱፍ፡ ወቅንዋቲሁ እኤምኅ በአፍ፡ ኢየሱስ ክርስቶስ በላዕለ ቅዱሳን ዕሩፍ፡ ይፀንስ ውስተ ከርሥየ ዘርአ ቃልከ መጽሐፍ፡ ፀዳለ እምፀዳል ከመ ትፀንስ ዖፍ።
        \t25.	ሰላም ለአፃብዒከ አፃብዐ አዳም ዘተኬነዋ፡ ወነቀላ ዐፅመ በእንተ ሕይወታ ለሔዋን፡ ኢየሱስ ክርስቶስ አመ ተለዐልከ እምድረ ፄዋ፡ ለገነተ ጽድቅ ዘእደ ሱራፈ ዐፀዋ፡ ቤዛ ኅጥአን ኩሎሙ ደምከ አርኅዋ።
        \t26.	ሰላም ለአፅፋረ እዴከ ዘኅበሪሆን ፀዐዳ፡ በምግባር ወግእዝ እለ ይትዋሐዳ፡ ኢየሱስ ክርስቶስ ምስፍና አባሉ ለይሁዳ፡ ለመንግሥትከ ስፋኒት እንዘ ይትመሐለሉ ዐዉደ፡ ሰብአ ሰገል አወፈዩ ጋዳ።
        \t27.	ሰላም ለገቦከ ዐዘቅተ ሥጋዌ ፍሉሕ፡ እንተ እምኔሁ ተውህበ ፈልፈለ ቅዱሳት ወንጽሕ፤ ኢየሱስ ክርስቶስ ዘኢሳይያስ መካሕ፡ አመ አስትርአይከ በልብሰ ባሦር ቀይሕ፡ መልአከ ሞት ተሠጥመ በላህ።
        \t28.	ሰላም ለከርሥከ ዘኢትፈተን መዝገቡ፡ ም ዕመቁ ወሚ ራኅቡ፡ ኢየሱስ ክርስቶስስ ለወንጌል ንግሥከ ባሕር አስትአ በረከት ወሀቡ፡ ወእለ የኅድሩ ዲበ የብስ አምኅ አቅረቡ። ሰላም ለልብከ ቅሩበ ኩልያት ምንታዌ፡ እንተ ያንሰሐስሕ ቦቱ መንፈስ ሕሊናከ ኅበ ህላዌ፡ ኢየሱስ ክርስቶስ ፍጹመ ትስብእት ወሥጋዌ፡ በቃለ እንቲአከ አመ ትትፍታህ ነነዌ፡ ውስተ መቅደስከ ረስየኒ ሠርዌ።
        \t29.	ሰላም ለሕሊናከ ዘይሔሊ ሠናያተ፡ ለውሉደ ሰብእ ምሕረተ፡ ክርስቶስ ብርሃን ዘአስሰልከ ጽልመተ፡ ላዕለ ኪሩቤል ነቢረከ ዘትሬኢ ቀላያተ፡ ስብሕኒ ወልዑል አንተ።
        \t30.	ሰላም ለኅንብርትከ ማእከለ ጠባይዕ ዘተመልአከ፡ በኩሉ ቱስሕቱ እንዘ ይትሜስል ማእከከ፡ መንግሥተ ሰማያት ክራስቶስ ከመ ዮሓንሰ ሰበከ፡ በሐፍ ወበድካም እለ አሥመሩ ኪያከ፡ ዲናረ ሃይማኖት ነሢኦሙ የአትው ሠርከ።
        \t31.	ሰላም ለሐቌከ እንዘቦ ልዕልና፡ ከመ ገብር ድኩም ዘቀነተ ሐብለ ትሕጥና፡ ኅብስተ ሕይወቶሙ ክርስቶስ ለእለ ይነሥኡ ስመ ክርስትና፡ አኮአ ኅብስተ እስራኤል መና፡ ዘዕሤተ ሞት ፈደየ በሲና።
        \t32.	ሰላም ለአቍያጺከ አዕማድ ያቁም ወበለዝ፡ እለ ይፀወራ ቦቶን መልክዐተ ኩሉ ትእዛዝ፡ ኢየሱስ ክርስቶስ ምጽላለ ሕይወትየ አርዝ፡ ተበአሶ በጽላሎትከ ለአርዌ ዐመፃ ወሕምዝ፡ ኢይሳነነኒ ለገብርከ ዳግመ እምዝ።
        \t33.	ሰላም ለአብራኪከ እለ አውተራ ስግደተ፡ እንዘ የዓርጋ ላዕለ ወእንዘ ይወርዳ ታሕተ፤ ጊዜ ተቀባዕከ ክርስቶስ ዘአልቦስጥሮስ ዕፍረተ፡ ገብርከሰ እምፈተውኩ አሜሃ ዕለተ፡ ማርያምሃ ትኩነኒ እኅተ።
        \t34.	ሰላም ለአእጋሪከ እለ ጠብዓ ለቀዊም፡ ቅድመ ጲላጦስ ፈታሂ መስፍነ ይሁዳ ወሮም፡ ኢየሱስ ክርስቶስ ዘትማልም ወዮም፡ ኅበወረደ ወነጠበ ዝናመ አእጋሪከ ደም፡ ለመስቀልከ በሰጊድ ሰላም።
        \t35.	ሰላም ለስኰናከ እንተ ይስተጋብእ ኩሎ፡ ኅበ ኅደገ ወቀጽዐ ውስተ ሠሌዳ ኰኩሕ ሥዕሎ፡ ኢየሱስ ክርስቶስ ለመልአከ ዓለም ዘትትቤቀሎ፡ ስብሐቲከ እርአይ እግዚኦ እምቅድመ ዓለማት ዘሀሎ፡ መንጦላዕተ ዓይንየ ቅላዕ ወአብርህ ጸዳሎ።
        \t36.	ሰላም ለመከየድከ አሐዱ አሐዱ፡ ውስተ ቤተ መቅደስ ለምህሮ እለ ገይሠ ለመዱ፡ ኢየሱስ ክርስቶስ ዘመዓዛ ፍቅርከ ዕቍረ ናርዱ፡ አኅዊክ ስማዕታት ቈላተ ሕማማት ወረዱ፡ ወጻድቃኒከ ገዳማተ ዖዱ።
        \t37.	ሰላም ለአፃብዒከ እምጉንደ እልኤ አእጋር፡ እለ አሕመልመላ ደርገ አርአያ አዕፁቅ ዓሥር፡ ኢየሱስ ክርስቶስ ወልደ ኢግዚአብሔር፡ በዘባነ ባሕር ከመ ትትለሃይ ሐመር፡ መንክር ተላህያ በዘለከ ፍቅር።
        \t38.	ሰላም ለአፅፋረ እግርከ በደመ ቅንዋት እለ ተጠምዓ፡ እስከ ጽዕዳዌሆን ለብሰ ልብሰተ ጠባይዕ ካልአ፡ ኢየሱስ ክርስቶስ ዘተሰቀልከ በአፍአ፡ ከመ እዜኑ ኂሩተከ ወእከዉን ስምዐ፡ መምህረ ረሰይኩከ ረስየኒ ረድአ።
        \t39.	ሰላም ለቆምከ ሐመልማለ ቀይሕ ሥጋ፡ ክርስቶስ ቀዲሜ ጸጋ፤ ናሁ ሰፈነት ወሰፈፈት ኢንበለ ንትጋ፡ ለባሕረ ሣህልከ ዘኢይነጽፍ ፈለጋ፡ ውስተ ሕሊናየ አስተጋብእ አይጋ። ሰላም ለመልክዕከ መልክዐ ክቡር አምላክ፡ እለ ይቴሐታ ሎቱ አሪስተ ሰኰና ወብርክ፡ ኢየሱስ ክርስቶስ ሐዋርያነ መልአክ፡ ይትመላሕ እምሕሊናየ በተግሣፅከ ቡሩክ፡ ኅጠተ ደዌ ዘበቄለ ሦክ።
        \t40.	ሰላም ለፀኦተ ነፍስከ ኅይለ ሥልጣነ ሞት ዘቀነየ፡ ጽዋዐ ፕሲካ ምሉአ ድኅረ ሠለጥከ ሰትየ፡ ጥዑመ ከናፍር ክርስቶስ እንተ ትነብር ሰደየ፡ በሞት ወበሕይወት አማኅፀንኩ ነፍስየ፡ ውስተ እዴከ ዘገብረ ሰማየ።
        \t41.	ሰላም ለበድነ ሥጋከ እመለኮቱ ዘኢተፈልጠ፡ ለሰዓት አሕቲ ከመ ቅጽበተ ዐይን ኅዳጠ፡ መዝገበ ባሕርይ ክርስቶስ ዘኢተአምር ተዉላጠ፡ ኢኮ ዘሐይቅ ጽጌረዳ ወዘባሕር ሰግላጠ፡ ባሕቱ ሃይማኖትየ እሁበከ ሤጠ።
        \t42.	ሰላም ለግንዘተ ሥጋከ በአፈው ወከርቤ ሕውስ፡ ወበልብሰ ገርዜን ንጽሕ ዘኅበሪሆን ፒሦስ፡ መርዓዌ ሥርግወ አመ ትመጽእ ክርስቶስ ዐሥረኒ ለቀበላከ በማኅቶተ ምግባር ውዱስ፡ ከመ ድናግል ጠባባት ዘኁልቆን ኃምስ።
        \t43.	ሰላም ለመቃብርከ መካነ ምሥጢር ጎልጎታ፡ ቀዳሚ አዳም ዘኢተቀብረ በዉስቴታ፡ ኢየሱስ ክርስቶስ በረከተ ኤልይስ ዘሰራጵታ፡ ሣህልከ ወምሕረትከ ይመግበኒ በዖታ፡ ከመ ሐገፋ ወሥሙር ወልታ።
        \t44.	ሰላም ለትንሣኤከ እምድኅረ ዕለታት ክልኤ፡ ዐቀብተ መቃብር አፍላፍ እንበለ ይስምዑ ቀርነ ጽዋዔ፡ ወበእንተዝ ይብሉከ ክርስቶስ በኩረ ትንሣኤ፡ ተአመንኩ ቅድመ ገጸ ኩሉ ጉባኤ፡ ኪያከ አበ ወኪያከ ረዳኤ።
        \t45.	ሰላም ለትንሣኤከ እንተ ተጠየቀ ቦቱ፡ ዜና ትንሣኤሆም በክብር ለቁዱሳን ዘሞቱ፡ ኢየሱስ ክርስቶስ ለዳዊት ቀርነ መንግሥትሱ፡ በዓለ ትንሣኤ ፋሲካነ ዝንቱ፡ እስመ ሥርዓቱ ለእስራኤል ውእቱ።
        \t46.	ሰላም ለዕርገትከ ዘኢይትረከብ መጠኑ፡ ወለንብረትከ ሰላም ለአቡከ ውስተ የማኑ፡ ኢየሱስ ክርስቶስ እለ ኢያከ ተአመኑ፡ ቅዱሳነ ዘእምኅቤከ ወንጹሐነ ይኩኑ፡ ጰራቅሊጦስሃ መንፈስከ ፈኑ።
        \t47.	ሰላም እምብ ለምጽአትከ ከዋላ፡ በደመና ሰማይ ብርህት እንተ ትፀድል እምሥነ ዕብላ፤ አመ ትመጽእ በስብሐት ክርስቶስ ርእሰ መሐላ፡ ጸውዐነ ለአግብርቲከ ውስተ ዐፀደ ፍግዕ ወተድላ፡ ናንሶሱ ምስሌከ በሐዳስ ቀጸላ።
        \t48.	እምሥራቀ ፀሐይ እስከነ ዐረብ ይትአኮት ስሙ ለእግዚአብሔር አምላክነ፡ ኢያከ ወልደ ዘፈነወ ለነ፡ ኢየሱስ ክርስቶስ ሊቀ ካህናቲነ፡ አስተጋብአነ ኅበ ትረፍቅ መካነ፡ እስመ ዝርዋን አግብርቲከ ንሕነ።
        \t49.	ስብሐት ለከ አምላክየ በኁልቄ ኩሉ ሥዕርትየ፡ ስብሐት ለከ አምላክየ በኁልቄ ኩሉ ዘተርአየ፡ ስብሐት ለከ አምላክየ በኁልቄ ኩሉ ዘኢያስተርአየ፡ ስብሐተ ሥላሴከ ወትረ ይነግር አፍየ። እምክሉ ይኄይስ በሥላሴከ ተአምኖ፡ ወበወላዲትከ ተማኅፅኖ፡ ኢየሱስ ክርስቶስ እምቤተ መንግሥት ወተክህኖ፡ ተሰብኦተከ እመቦ ዘያስተሐቅር መኒኖ፡ ይንኰ ርኩር ታሕተ ደይን ግዱፈ ከዊኖ።
        \t50.	ሰላም ሰላም ለኩሎን መልክዕከ፡ አምሳለ መልክዑ ለአቡከ፡ ኢየሱስ ክርስቶስ ሕማማተ መስቀል ዘፆርከ፡ ኅብአኒ እምገጸ ሞት በእንተ ማርያም እምከ፡ አምላኪየ አምላኪየ ኢይጽናዕ ልብከ።
        \t51.	አምላክ ምድረ ወሰማያት፡ አማላከ ባሕር ወቀላያት፡ ወአምላከ ኩሉ ፍጥረት፡ አምላኮሙ አንተ ለአበው ቀደምት፡ አምላኮሙ ለነቢያት፡ አምላኮሙ ለሐዋርያት፡ አምላከ ጻድቃን ወሰማዕት፡ መሐረነ ለነ አምላክነ እስመ ግብረ እደከ ንሕነ፡ ወኢትዝክር ኩሎ አበሳነ። ኦ እግዚእየ ኢየሱስ ክርስቶስ ዕቀበኒ ወአድኅነኒ እመከራ ሥጋ ወነፍስ ሊተ ለገብርከ፡ ሊተ ለአመትከ።

    </string>

    <string name="reader_prayer_melka_edom_header_label">
        መልክዐ ኤዶም
    </string>

    <string name="reader_prayer_melka_edom_label">

        ይቅርታ! በዚህኛው እትም አልተካተተም፡፡ እግዚአብሔር ቢፈቅድ ለሚቀጥለው እትም እናቀርባለን፡፡

    </string>

</resources>